,Unnamed: 0,source,title,text,url,date_published,authors
0,0,notabn.ro,Municipiul Iași „Capitală Istorică a României”,"Președintele României, Klaus Iohannis, a susținut miercuri, 23 ianuarie a.c., la Iași, o alocuțiune în cadrul evenimentului organizat cu prilejul declarării Municipiului Iași „Capitală Istorică a României”.
Vă prezentăm în continuare textul alocuțiunii:
„Mă bucur să mă aflu în mijlocul dumneavoastră pentru a celebra împreună 160 de ani de la prima unire a românilor și pentru a evoca și cinsti memoria marelui artizan al modernizării țării, Domnul Unirii, Alexandru Ioan Cuza.
Iașul a fost locul apropierii Moldovei de civilizația și valorile occidentale. De altfel, Moldova a fost prima dintre provinciile românești care a aderat la idealurile Revoluției de la 1848. Actele domniei lui Alexandru Ioan Cuza, ca și contribuția politică a principalului său colaborator, Mihail Kogălniceanu, își au izvorul în idealurile revoluționare de la 1848. Dreptate și frăție a reprezentat prima deviză a Tricolorului, inspirată de idealurile Revoluției franceze.
Unirea principatelor române și angajarea societății românești pe calea reformelor democratice, de inspirație occidentală, s-au dovedit obiective inseparabile ale aceluiași proces istoric.
Doamnelor și domnilor,
Evocând prima unire a românilor, nu doar prețuim viziunea și faptele de la 1859, dar, totodată, punem în lumină viabilitatea opțiunii politice și a angajamentului popular al acelor vremuri.
Atunci, ca și la 1918 ori astăzi, românii au înțeles că unitatea națională este singura cale spre o societate modernă, a cărei trăinicie se bazează pe respectarea drepturilor cetățenești și pe garantarea egalității tuturor în fața legii.
Înaintașii și-au dorit pentru viitorul națiunii o țară a integrității, o țară a oamenilor liberi și educați, și din aceste aspirații s-a născut energia populară care a făcut posibilă Unirea Principatelor. Sunt aspirații la fel de valabile și astăzi.
În 1859, istoria a consemnat un prim proiect de țară, care cuprindea reforma agrară, reforma învățământului, modernizarea instituțiilor publice și a infrastructurii. Omagiindu-l pe Alexandru Ioan Cuza, nu uităm că fiecare generație are oportunitatea de a întări edificiul unității naționale prin proiectele sale proprii.
Politicienii, elitele la modul general, au datoria de a se prezenta în fața cetățenilor și a istoriei cu obiective și cu rezultate. Când e vorba de a genera noi energii, de a moderniza societatea, cum s-a întâmplat după Unirea Principatelor, educația și infrastructura trebuie să fie prioritățile unei guvernări responsabile.
Din păcate, la 160 de ani de la momentul pe care îl sărbătorim astăzi, în locul unirii în jurul interesului național și al integrării depline în Europa, guvernanții au preferat o hărmălaie populistă și o jalnică țopăială legislativă și administrativă.
În locul unei viziuni coerente, care să asigure României o dezvoltare sustenabilă, actualii guvernanți periclitează viitorul țării printr-o avalanșă de măsuri cu efecte care se arată dezastruoase.
România nu merită asemenea politicieni lipsiți de responsabilitate față de țară! Nici Iașul, cu moștenirea sa istorică, nu merită să ajungă un oraș al investițiilor mereu promise și amânate, mai ales când vorbim despre proiecte vitale, precum autostrada ori spitalul regional.
Unirea din urmă cu 160 de ani ne obligă să facem totul pentru a reda speranța românilor într-un viitor în care țara să fie bine guvernată, iar cetățenii respectați.
Doamnelor și domnilor,
Pentru Iași, trecutul este o resursă, iar istoria acestor locuri vă dă încredere în opțiunile dumneavoastră și energie în atingerea obiectivelor pe care vi le-ați propus.
De-a lungul vremii, cărturarii ieșeni au contribuit la transformarea învățământului în liantul care a desăvârșit pe plan spiritual și intelectual unificarea politică a teritoriilor românești.
La doar un an după unirea principatelor, aici apărea prima universitate modernă de pe teritoriul țării noastre. Ați rămas un vector de transformare către un sistem de educație adaptat nevoilor secolului XXI și vă mulțumesc, cu această ocazie, pentru parteneriatul dumneavoastră constant în cadrul proiectului România Educată.
Doamnelor și domnilor,
Pentru Iași, a fi Capitală istorică nu înseamnă a privi cu melancolie spre trecut, ci a-și reîncărca energiile pentru dezvoltarea sa ca metropolă națională și europeană.
Aici, la Iași, în momente cruciale ale istoriei noastre moderne, au fost luate decizii care au influențat în cea mai mare măsură existența și dezvoltarea întregii Românii. În istoria urbei dumneavoastră se regăsesc manifestările unora dintre cele mai importante aspirații ale românilor.
De aceea, vă urez tuturor, dragi cetățeni ai «dulcelui târg al Ieşilor», să vă bucurați de prestigiul de Capitală istorică, întru mulți ani!
Doamnelor și domnilor,
Să luăm aminte la mesajul istoriei! Libertatea și unitatea națională, precum și statutul de cetățeni europeni ne obligă la angajament și responsabilitate pentru alegerile și acțiunile noastre, fiindcă ele generează moștenirea pe care o lăsăm generațiilor următoare.
În trecutul său, Iașul nu a dat înapoi de la ceea ce, încă de pe vremea cronicarilor, și-a asumat să fie: nu doar cetate de scaun, ci și o cetate a cărții și a școlii, a spiritualității și culturii, o poartă a pătrunderii și difuzării valorilor umaniste.
Sunteți moștenitorii acestui proiect istoric și aveți datoria de onoare de a-l împlini!
Sunt convins că aici, la Iași, dar nu numai, prin opțiuni și fapte, veți contribui decisiv la construirea viitorului pe care România îl merită!
Vă felicit, la mulți ani!”",https://www.notabn.ro/municipiul-iasi-capitala-istorica-a-romaniei/,2020-03-06,About The Author
1,1,notabn.ro,Tripleta de aur a deceniului în tenisul mondial,"În urma a tot ce s-a întâmplat în ultimii zece ani în tenisul mondial masculin, acest deceniu se va încheia exact așa cum a început – cu Rafael Nadal, Novak Djokovic și Roger Federer ocupând primele trei locuri în clasamentul ATP. La finalul anului 2009, pe 28 decembrie, Federer era pe primul loc, urmat la câteva puncte distanță de către Nadal și Djokovic.
Timp de 223 de săptămâni – mai mult de patru ani – tripleta formată din Federer, Nadal și Djokovic au ocupat primele trei locuri în clasamentul ATP. Un singur jucător – Andy Murray – a fost lider mondial într-un deceniu dominat clar de grupul select ”Big 3”, pentru 41 de săptămâni (final de 2016 și jumătate din 2017). Accentuând consistența celor trei legendari tenismeni, Djokovic, Nadal și Federer au cucerit împreună 33 de titluri de Grand Slam din toate cele 40 puse la bătaie în toți acești ani (inclusiv 12 în ultimii trei ani).
Contextul deceniului dominat de Federer – Nadal – Djokovic
Multe s-au întâmplat în ultimii zece ani. Trei dintre tenismenii care au încheiat anul 2009 în Top 10 ATP s-au restras de mult timp (Nikolay Davydenko, Andy Roddick și Robin Soderling), în timp ce doi dintre jucătorii de referință din Top 5 ATP au avut de înfruntat accidentări grele, care au necesitat mult timp de vindecare (Andy Murray și Juan Martin del Potro).
Ernests Gulbis, la 21 de ani, era cel mai tânăr jucător din Top 100 ATP în 2009. Azi, în top 100 ATP sunt nouă jucători în vârstă de 20 de ani sau mai tineri, conduși de Jannik Sinner (18 ani), care nici măcar nu au sărbătorit a doua zi de naștere pe vremea când Federer câștiga primul titlu major al carierei. În ciuda schimbărilor din circuit, consistența și longevitatea celor trei legendari tenismeni au strălucit în tot acest timp.
Reușite incredibile înregistrate de The Big 3
Djokovic a câștigat 15 titluri majore în ultimele 36 astfel de evenimente, fiind aproape de rivalul din Elveția. Federer a cucerit de asemenea 15 titluri de Grand Slam în 26 de ocazii în a doua jumătate a anilor 2000. Nadal a cucerit titlul de la Paris de opt ori (din zece apariții) după 2010, iar Federer s-a menținut pe primul loc în clasamentul titlurilor de Grand Slam câștigate în istorie.
Trioul a reușit până în prezent să ocupe primele trei poziții și în istoria sportului alb. Federer conduce acest top, cu 20 de titluri majore, fiind urmat de Nadal, cu 19 astfel de titluri. Podiumul este completat de sârb, care are în palmares 16 titluri de Grand Slam. Pe lânga asta, ei dețin recordul pentru cele mai multe victorii la fiecare dintre cele patru mari turnee: Federer la Wimbledon (opt) și US Open (cinci), Nadal la Roland Garros (12) și Djokovic la Australian Open (șapte).
Rafael Nadal (33 de ani)
Când deceniul începea, Nadal deținea șase titluri de Grand Slam și doar două în afara Roland Garros-ului. El încheie anul 2019 pe primul loc în clasamentul ATP, cu 19 titluri majore, inclusiv patru la US Open și un Grand Slam de carieră (a deținut toate cele patru turnee majore în același timp), reușit în 2010.
Nadal a petrecut 159 de săptămâni pe primul loc ATP din 2010 și 355 de săptămâni între primii trei tenismeni ai lumii. În ultimii zece ani, marele campion iberic nu a fost niciodată clasat mai jos de locul 10 ATP, nici măcar pentru o săptămână.
Novak Djokovic (32 de ani)
În prezent pe locul 2 ATP, Djokovic avea un singur titlu de Grand Slam când începea sezonul competițional 2010. În prezent, sârbul are 16 titluri majore, șapte la Melbourne, cinci la Londra și trei la New York în ultimul deceniu. De asemenea, el a completat un Grand Slam de carieră în 2016.
În ultimul deceniu, Djokovic a petrecut 275 de săptămâni pe primul loc în clasamentul ATP și 458 de săptămâni între primii trei tenismeni. În zece ani, sârbul a petrecut nouă luni în afara Top 10 ATP, toate acele luni la finalul lui 2017 și prima jumătate a lui 2018 când a suferit o operație la cot care a necesitat mai mult timp de repaos.
Roger Federer (38 de ani)
Federer, pe de altă parte, a început decada pe primul loc ATP și ocupă în prezent poziția a treia. După ce a cucerit 15 titluri de Grand Slam în precedentul deceniu, elvețianul a continuat să arate că face parte din elita tenisului mondial și a câștigat cinci astfel de titluri în ultimii zece ani.
El a câștigat în ultimii zece ani trei titluri la Australian Open și două la Wimbledon, ajungând la 20 de titluri majore în întreaga carieră. Marele campion elvețian a petrecut 48 de săptămâni pe primul loc în ultimii zece ani și 404 săptămâni clasat ori pe prima poziție, pe a doua sau a treia. Federer a stat doar 12 săptămâni în afara Top 10 ATP în ultimul deceniu.
Clasamentul săptămânilor pe locul 1 ATP:
1 Roger Federer 310 săptămâni
2 Pete Sampras 286
3 Novak Djokovic 275
4 Ivan Lendl 270
5 Jimmy Connors 268
6 Rafael Nadal 200
7 John McEnroe 170
8 Bjorn Borg 109
9 Andre Agassi 101
10 Lleyton Hewitt 80.
Clasamentul titlurilor de Grand Slam:
1 Roger Federer 20
2 Rafael Nadal 19
3 Novak Djokovic 16",https://www.notabn.ro/tripleta-de-aur-a-deceniului-in-tenisul-mondial/,2020-03-06,About The Author
2,2,notabn.ro,"Locotenent-colonelul Alin Florin Marian este noul comandant al ,,Șoimilor Carpaților”","Batalionul 812 Infanterie ,,Șoimii Carpaților” are, de astăzi, un nou comandant, în persoana locotenent-colonelului Alin Florin Marian care l-a înlocuit la comandă pe lt. col. Dan Valer Orza. Totodată, Batalionul 405 Sprijin Logistic ,,Năsăud” va fi comandat de lt. col. Florin Cioancă ce a preluat comanda de la lt. col. Lucian Pupeză.
Ceremonia militară de predare-primire a comenzii celor două batalioane din subordinea Brigăzii 81 Mecanizată ,,General Grigore Bălan” a avut loc pe platoul Batalionului 812 Infanterie și la aceasta au participat, alături de militari, autorități publice, printre care și prefectul județului Bistrița-Năsăud, Ovidiu Victor Frenț care a transmis militarilor, printre altele:
,,Nu de mult v-am primit acasă cu brațele deschise, iar domnul locotenent-colonel Dan Valer Orza v-a adus așa cum își dorește orice comandant, în formație completă din misiunea Protecția Forței din Afganistan. Vă felicit, domnule locotenent colonel, pentru profesionalismul cu care ați condus și repatriat una dintre cele mai importante structuri de nivel batalion din Armata României. Vă mulțumim cu toții pentru felul în care ați gestionat activitatea Batalionului 812 Infanterie Bistrița și vă dorim mult succes în carieră. Suntem onorați că ne-ați fost alături!
Astăzi, primește comanda Batalionului 812 Infanterie un alt militar de carieră despre care am auzit lucruri excepționale, domnul locotenent-colonel Alin Florin Marian. Un profesionist desăvârșit, care a trecut prin apăsătoarele misiuni din teatrele de operații din Irak și Afganistan și care, pentru rezultatele deosebite, a fost recompensat cu Semnul onorific „În Serviciul Patriei” pentru 15 de ani de activitate, Distincţia „Omul anului” și multe altele. Toate acestea nu sunt simple distincții, ci sunt încă o recunoaștere a profesionalismului și încrederii în competențele sale.
,,Şoimii Carpaților”, suntem onorați să fim în fața voastră, voi știți ce aveți de făcut, cum să respectați ordinele, iar disciplina vă este a doua mamă. Vă mulțumim și vă apreciem pentru ceea ce sunteți și pentru cum vă duceți la îndeplinire fiecare misiune de aici, de pe pământ românesc sau din străinătate, în teatre de operații unde deveniți ambasadori ai țării, ambasadori care vor să aducă pacea”.
Veteran al teatrelor de operații, noul comandant al ,,Șoimilor” , lt. col. Alin Florin Marian, a comandat Compania KAF-GDA pe timpul executîrii misiunii de apărare apropiată a aeroportului Kandahar din Afganistan, în perioada iulie-decembrie 2014.",https://www.notabn.ro/locotenent-colonelul-alin-florin-marian-este-noul-comandant-al-soimilor-carpatilor/,2020-03-06,About The Author
3,3,notabn.ro,Medalie pentru Cătălina Axente la Campionatele Europene de lupte de la Roma,"Sportiva română Cătălina Axente a cucerit medalia de bronz, vineri seara, în limitele cat. 72 kg, la Campionatele Europene de lupte de la Roma, după ce a învins-o în meciul decisiv pe italianca Enrica Rinaldi.
Cătălina Axente a întrecut-o în sferturi pe franţuzoaica Kendra Augustine Jocelyne Dacher, dar a pierdut semifinala cu Maria Selmaier (Germania).
Albert Saritov îl va înfrunta pe rusul Abdulraşid Sadulaev, în meciul pentru aur la cat. 97 kg, la lupte libere. În optimi, Saritov, medaliat cu bronz la JO 2016, s-a impus în faţa italianului Abraham de Jesus Conyedo Ruano, în sferturi l-a învins pe polonezul Radoslaw Baran, iar în semifinale a trecut de Gennadij Cudinovic (Germania).
La cat. 65 kg, Kriszta Incze s-a clasat pe locul 5, după ce a pierdut meciul bronz cu Irina Koliadenko (Ucraina). Joi, în preliminarii, Incze a învins-o pe belarusa Evghenia Andreicikova, în sferturi a trecut de unguroaica Gabriella Sleisz, fiind învinsă în semifinale Mimi Nikolova Hristova (Bulgaria).
La cat. 53 kg, Suzanna Georgiana Şeicariu, care a pierdut în calificări în faţa olandezei Jessica Cornelia Francisca Blaszka, a intrat în recalificări, câştigând în faţa azerei Tatiana Varansova, după care a fost învinsă în meciul pentru bronz de Silje Knutsen Kippernes (Norvegia) şi s-a clasat pe locul cinci.
La lupte libere, Andrei Dukov va lupta sâmbătă în recalificări cu sârbul Stevan Andria Micic la cat. 57 kg. În optimi, românul l-a învins pe italianul Givi Davidovi, dar a pierdut în sferturi de turcul Suleyman Atli.
La cat. 65 kg, George Bucur l-a învins în optimi pe italianul Abdellatif Manour, dar a pierdut în sferturi în faţa azerului Ali Rahimzade.
Omaraskhab Nazhmudinov, la cat. 79 kg, l-a învins în preliminarii pe italianul Salvatore Diana, însă a cedat în optimi în faşa azerului Jabrail Hasanov.
Alin Alexuc-Ciurariu a câştigat prima medalie a delegaţiei României la Roma, marţi, aur la cat. 130 kg, la greco-romane.
România participă la Europenele de la Roma cu 16 sportivi şi are ca obiectiv câştigarea a 2-3 medalii.",https://www.notabn.ro/medalie-pentru-catalina-axente-la-campionatele-europene-de-lupte-de-la-roma/,2020-03-06,About The Author
4,4,notabn.ro,"Noul ministru al Educației, Daniel Breaz: ""O mamă cu doi copii nu reprezintă o familie""","Daniel Breaz este și senator, iar înainte de a fi ministru al Culturii și interimar la Educației a fost întrebat dacă o mamă singură cu doi copii reprezintă o familie. Răspunsul său: „Nu. A fost o familie, dar s-a întâmplat ceva și nu mai este”. Întrebarea i-a fost adresată în contextul în care unei mame îi fusese refuzat un pachet de familie la cinema pentru că nu era și tatăl împreună cu cei doi copii ai săi.
La scurt timp după, noul ministru interimar al Educației a revenit asupra declarației. „Din punct de vedere constitutional avem o definiție a familiei, din punct de vedere sociologic avem mai multe aspecte și daca detaliez, fiind matematician, avem și din punct de vedere matematic definirea familiei”, a declarat Breaz.
Nota! Căsătoria poate fi dizolvată. Doi soți fără copii formează împreună o familie până la momentul divorțului. Despre ei da, poți spune că au fost o familie, dar acum au divorțat. Dar nu putem spune același lucru despre o familie cu copii. Chiar și în urma divorțului, fiecare dintre părinți formează împreună cu copiii săi o familie. Nu trebuie să confundăm familia cu căsătoria, având în vedere ca între cele două nu este neapărat semnul egal. Dacă o familie formată din soț și soție se destramă și intervine un divorț putem spune că a existat o familie, dar acum nu mai există. Dar dacă o familie cu copii se destramă si intervine divorțul, între părinte si copil va exista mereu relația de familie. Fără exceptie!",https://www.notabn.ro/noul-ministru-al-educatiei-daniel-breaz-o-mama-cu-doi-copii-nu-reprezinta-o-familie/,2020-03-06,About The Author
5,5,notabn.ro,"Mihai Șora: ,,Dragi copii, dacă e marți, studiem biologia. Astăzi, lecția despre șobolan""","Scriitorul Mihai Șora a postat pe pagina sa de Facebook un mesaj, cu trimitere la declarațiile politice din aceste zile.
,,Curățăm țara de mizeria împrăștiată de acești șobolani!”, a fost declarația din Piața Victoriei. Redăm mai jos textul postării integral, semnat cu #jesuisșobolan.
,,Dragi copii, dacă e marți, studiem biologia.
Astăzi, lecția despre șobolan.
Nu pare să fie cel mai drăgălaș dintre viețuitoare, nici cel mai iubit. De la astrologia chineză, fabulele lui Esop, epidemiile de ciumă și imaginarul lor înspăimântător, până la Rattenkönig din legenda germană sau la simpaticul șobolan din desenul animat „Ratatouille“, s-au scurs câteva milenii și zeci de forme, viziuni, povești au populat mințile oamenilor.
Există, printre toate variațiunile speciei, una cu totul deosebită: șobolanul-cârtiță.
Heterocephalus glaber, pentru prieteni.
Golaș și cam boțit, greu de studiat în libertate, căci trăiește în subteranele unor țări aride și sărace precum Somalia sau Etiopia, unde nici oamenii nu o duc prea bine, acest animăluț are o longevitate extraordinară: trăiește peste 30 de ani. Și nu oricum, ci sănătos-tun!
Raportat la dimensiunile dumnealui (între 8 și 33 de centimetri) și la condițiile nu tocmai prielnice pentru un mamifer, metabolismul acestuia este cu atât mai surprinzător: imaginați-vă cum ar fi ca, fără să dezvolte, în tot acest timp, vreo formă de cancer, demență senilă, boli cardio-vasculare sau alte patologii, oamenii să poată trăi nu mai puțin de 600 de ani.
Ei bine, șobolanul nostru poate!
În loc de glucoză (cheltuitoare de oxigen), el folosește fructoza, putând astfel să supraviețuiască fără oxigen minute întregi (peste 20). Nu dezvoltă nicio boală anume, este rezistent la cancer, chiar și atunci când, în laborator, îi sunt inoculate celule tumorale: organismul lui știe, printr-un secret încă nedeslușit de cercetători, să le anihileze. Mic și neajutorat cum este, șobolanul rezistă oricărei invazii cancerigene.
Probabil că, odată descoperit misterul acestei viețuitoare, omenirea întreagă va avea ceva de învățat de la ea.
P.S. Nu știu cine a făcut fotografia alăturată, dar – cum îl văd așa, mititel, cuminte și chel în pumnul unui om, cu privirea îngândurată și lăbuța dreaptă gata să salute fotograful – mă gândesc că s-ar putea întâmpla să fie mai înzestrat genetic decât oamenii care îl cercetează la microscop”.
#jesuisșobolan",https://www.notabn.ro/mihai-sora-dragi-copii-daca-e-marti-studiem-biologia-astazi-lectia-despre-sobolan/,2020-03-06,About The Author
6,6,notabn.ro,Conducerea PNL s-a întâlnit cu preşedintele Ioahnnis,"Președintele Klaus Iohannis a avut miercuri o întâlnire cu mai mulți lideri PNL, între care și președintele partidului Ludovic Orban, care a declarat că discuțiile au vizat agenda europeană, în contextul președinției Consiliului UE și al alegerilor europarlamentare.
„Tematica întâlnirii a fost strict legată de agenda europeană, de coordonarea acțiunilor pe perioada derulării președinției europene, îmbunătățirea imaginii, de stabilirea priorităților. Am discutat, în perspectiva alegerilor europarlamentare, și de importanța alegerilor și mai ales de câteva priorități care trebuie incluse în programul nostru pentru Parlamentul european. De asemenea am discutat de întâlniri importante care urmează să aibă loc pe perioada președinției, în special în cadrul PPE. Pe 16 martie este o reuniuni importantă la care va participa candidatul PPE la șefia Comisiei Europene, Manfred Weber. Am discutat de posibilitatea unei reuniuni PPE în marja consiliului european de la Sibiu” a declarat Orban.
Liberalii au termen limită pentru această lista 15 februarie, urmând ca pentru aceasta să fie dat un vot în forul de conducere. Săptămâna viitoare sunt așteptate și sondaje de opinie privind alegerile europarlamentare.",https://www.notabn.ro/conducerea-pnl-s-a-intalnit-cu-presedintele-ioahnnis/,2020-03-06,About The Author
7,7,notabn.ro,Klaus Iohannis este optimist în urma rezultatelor alegerilor din Marea Britanie,"Președintele României, Klaus Iohannis, a susținut vineri, 13 decembrie a.c., la Bruxelles (Regatul Belgiei), declarații de presă înaintea participării la reuniunea Consiliului European.
Preşedintele a menţionat că a purtat o serie de discuţii pe tema schimbările climatice, iar în paralel, toată lumea a urmărit exit-poll-urile din Marea Britanie.
Preşedintele a precizat că îşi exprimă mulțumirea față de rezultatul obținut acolo în sensul că există acum o majoritate clară, iar speranţa tuturor este că Brexitul se va finaliza, cu Acord.
„Acest rezultat este foarte bun pentru românii din Marea Britanie fiindcă premierul Boris Johnson, împreună cu Partidul Conservator, au dorit și cred că doresc și în continuare, să realizeze Brexitul, dar cu Acord, acel acord negociat cu Uniunea Europeană, un acord bun care îi protejează pe românii noștri, le acordă drepturi semnificative și de asta am spus de multe ori și acum se pare că ne apropiem de această soluție: cea mai bună variantă, dacă se ajunge la Brexit, este un Brexit cu Acord și spre asta ne îndreptăm. Astăzi vom mai avea câteva discuții, dar cred că nu vor fi chiar așa de complicate ca cele de aseară, avem un Euro Summit în format extins unde se vor discuta chestiuni legate de Uniunea bancară. Vom avea mai târziu o discuție pe Articolul 50, adică despre Brexit, și prevăd astăzi discuții, de asemenea, cu rezultate pozitive”, a subliniat preşedintele.",https://www.notabn.ro/klaus-iohannis-este-optimist-in-urma-rezultatelor-alegerilor-din-marea-britanie/,2020-03-06,About The Author
8,8,notabn.ro,"Ciclistul australian Michael Matthews, câştigător al etapei a 6-a a Turului Cataloniei","Ciclistul australian Michael Matthews (Sunweb) a câştigat sâmbătă la sprint etapa a 6-a a Turului Cataloniei, desfăşurată între Valls şi Vilaseca (169,1 km), fiind al doilea succes al său după ce îşi adjudecase şi etapa a doua a competiţiei.
Cu o etapă înainte de final, lider în clasamentul general se menţine columbianul Miguel Angel Lopez (Astana), cu timpul total de 25:53:41, urmat de britanicul Adam Yates (Mitchelton – Scott, +14) şi un alt columbian, Egan Bernal (Sky, +17).
Duminică, etapa a 7-a, ultima, se va desfăşura între Barcelona şi Montjuic (143,1 km).",https://www.notabn.ro/ciclistul-australian-michael-matthews-castigator-al-etapei-a-6-a-a-turului-cataloniei/,2020-03-06,About The Author
9,9,notabn.ro,Trei sferturi dintre români consideră că în ţară lucrurile merg într-o direcţie greşită,"Trei sferturi dintre români consideră că în ţară lucrurile merg într-o direcţie greşită, potrivit unei analize sociologice a IRES. Întrebați cum văd direcția în care merge țara lor, cei intervievați au răspuns în felul următor:
Într-o direcție greșită – 75%;
Într-o direcție bună – 17%;
Nici bună, nici greșită (SPONTAN) – 7%;
Nu știu/Nu pot aprecia – 2%.
Nici perspectivele anului 2018 nu se arată optimiste, potrivit aceluiași studiu. Întrebați fiind astfel: ,,Cum credeţi că va fi anul 2018 pentru România, în comparaţie cu acest an?”, 46% dintre cei intervievați, au răspuns că anul va fi mai prost, 24% că va fi la fel şi 28 % că va fi mai bun.",https://www.notabn.ro/trei-sferturi-dintre-romani-considera-ca-tara-lucrurile-merg-intr-o-directie-gresita/,2020-03-06,About The Author
10,10,notabn.ro,Slujbe de pomenire pentru eroii din decembrie 1989,"În toate bisericile şi mănăstirile ortodoxe din ţară şi străinătate ale Patriarhiei Române va fi oficiată sâmbătă, 22 decembrie 2018, după Sfânta Liturghie, o slujbă de pomenire a eroilor care s-au jertfit în decembrie 1989 pentru libertatea, credinţa şi demnitatea poporului român.
Slujba de pomenire a eroilor din decembrie 1989 de la Catedrala patriarhală va fi oficiată de la ora 12.00, după Sfânta Liturghie.
În zilele de 21 şi 22 decembrie 2018, la cimitirele, monumentele şi troiţele închinate eroilor din decembrie 1989, din întreaga ţară, ierarhi, preoţi şi diaconi vor oficia slujbe de pomenire a celor care şi-au jertfit viaţa în urmă cu 29 de ani, pentru libertatea poporului român.
În Bucureşti, slujbe de pomenire ale eroilor din decembrie 1989 vor fi oficiate la:
– Troiţa din Cimitirul Eroilor Revoluţiei (cartierul Pieptănari, sector 4), 21 decembrie 2018, ora 10.00;
– Troiţele de la Piaţa Universităţii, 21 decembrie 2018, ora 12.30;
– Monumentul pentru Cinstirea Eroilor Revoluţiei (Piaţa Revoluţiei), 22 decembrie 2018, ora 9.00;
– Troiţa de la Radio, 22 decembrie 2018, ora 10.00;
– Troiţa de la Televiziune, 22 decembrie 2018, ora 11.00
– Troiţa Paraşutiştilor din curtea Televiziunii, 22 decembrie 2018, ora 11.30.
Slujbe de pomenire ale eroilor din decembrie 1989 vor mai fi oficiate, de asemenea, la Monumentul Eroilor căzuţi la Revoluţie (bulevardul Timişoarei, sector 6 Bucureşti) şi la Monumentul Eroilor Jandarmi (Aeroportul Internaţional Henri Coandă-Otopeni).
Biroul de Presă al Patriarhiei Române",https://www.notabn.ro/slujbe-de-pomenire-pentru-eroii-din-decembrie-1989/,2020-03-06,About The Author
11,11,notabn.ro,Incubatoare noi la secția de neonatologie a Spitalului Județean de Urgență Bistrița. FOTO,"O veste bună pentru mamele cu bebeluși născuți prematur. Au ajuns încă 6 incubatoare la secția de neonatologie a Spitalului Județean de Urgență Bistrița.
Acestea au încălzire, filtru de aer, dar și sisteme de monitorizare cardiacă, respiratorie și a controlului greutății. La acestea se adaugă un sistem de alarmă în cazul unor diferențe ale concentrației de oxigen, dar și un sistem care asigură condiții optime de caldură și umiditate pentru oferirea confortului termic a micuților.
Investiția este în valoare de 301.070 lei (63.001euro), finanțată de Consiliul Județean Bistrița-Năsăud, dar are o valoare inestimabilă pentru bebelușii care au nevoie de o îngrijire specială încă din prima oră de viață.
sursa: Facebook Emil Radu Moldovan",https://www.notabn.ro/incubatoare-noi-la-sectia-de-neonatologie-a-spitalului-judetean-de-urgenta-bistrita-foto/,2020-03-06,About The Author
12,12,notabn.ro,CS Gloria 2018 Bistrița-Năsăud își trimite 5 reprezentanți la naționala de handbal feminin a României,"de Mihai Sărmășan
CS Gloria Bistrița Năsăud trimite în stagiul de pregătire centralizată a echipei naționale de handbal feminin de la București, programat între 23 și 30 septembrie trei jucătoare și doi reprezentanți în staff-ul tehnic.
Handbalistelor noastre, Valentina Ardean Elisei, Daniela Ratiu și Laura Pristăvița li se vor alătura alte 33 de jucătoare de la 13 cluburi din țară și 5 din străinătate. Lotul va fi condus de antrenorul principal Ambros Martin și de cel secund Horațiu Pașca ( tehnicianul CS Gloria 2018 Bistrița Năsăud ), naționala noastră având programate şi partide amicale cu Polonia. În staff este cooptat și fizioterapeutul Cătălin Rațiu.
În programul din această toamnă al echipei României mai intră apoi Trofeul Carpaţi, în noiembrie, tot la Bucureşti, iar la finalul anului, între 29 noiembrie – 16 decembrie, Campionatul European din Franţa. Tricolorele vor evolua în grupa D, începând cu 1 decembrie, cu Norvegia, Germania şi Cehia.
sursa foto: facebook CS Gloria 2018 Bistrița-Năsăud",https://www.notabn.ro/cs-gloria-2018-bistrita-nasaud-isi-trimite-5-reprezentanti-la-nationala-de-handbal-feminin-a-romaniei/,2020-03-06,About The Author
13,13,notabn.ro,Preşedintele PNL: Vom câştiga europarlamentarele şi vom bate rău de tot PSD-ul la locale şi prezidenţiale,"Preşedintele PNL, Ludovic Orban, a declarat, vineri, la Lugoj, că are convingerea că partidul pe care-l conduce va câştiga alegerile europarlamentare, dar şi că anul viitor va „bate rău de tot” PSD-ul la alegerile locale şi prezidenţiale.
Preşedintele PNL este convins că partidul va „bate rău de tot” PSD-ul la alegerile locale şi prezidenţiale de anul viitor, iar Klaus Iohannis va câştiga încă un mandat de preşedinte al României.
„După alegerile pentru Parlamentul European, pe care le vom câştiga, asta este convingerea mea, vom avea alegerile prezidenţiale, unde este clar parteneriatul între preşedintele Iohannis şi PNL. Este un parteneriat cunoscut, pe care toată lumea îl poate aprecia şi acest parteneriat va duce la victoria preşedintelui Klaus Iohannis în alegerile prezidenţiale. După care urmează imediat alegeri locale şi parlamentare, în care nu am nici cea mai mică îndoială că PNL va bate rău de tot PSD-ul. Vă spun de acum, în locale şi în parlamentare o să-i batem cum n-au încasat o asemenea bătaie în toţi cei 29 de ani de la Revoluţie până astăzi”, a menţionat Ludovic Orban.",https://www.notabn.ro/presedintele-pnl-vom-castiga-europarlamentarele-si-vom-bate-rau-de-tot-psd-ul-la-locale-si-prezidentiale/,2020-03-06,About The Author
14,14,notabn.ro,"Locuințele din România s-au scumpit, cu peste 6 la sută peste media europeană","Piața imobiliară e din nou pe un trend ascendend: casele și apartamentele s-au scumpit cu peste 6%, mult peste media europeană. Iar Bucureștiul a depășit capitale de top, precum Bruxelles, Paris, Viena și Varșovia. Și chiriile au crescut din cauza deprecierii leului față de euro.
Pentru mulți bucureșteni, achiziția unui apartament rămâne un vis. În Capitală, prețul locuințelor a crescut cu peste 7%, de la începutul anului.
În comparație, în Bruxelles, Paris și Viena scumpirea nu depășește patru procente. Sectorul 3 e în topul scumpirilor.
Și în țară, casele și apartamentele costă acum cu 6,6%, peste media europeană de 4,7%, potrivit Eurostat.
Pentru românii cu venituri mici, alternativa rămâne statul cu părinții sau în chirie. Dar și chiriile au crescut din cauza deprecierii leului față de euro.
În România, sectorul construcțiilor de locuințe a scăzut de peste 20%, în primul semestru, față de perioada similară a anului trecut, potrivit INS.",https://www.notabn.ro/locuintele-din-romania-s-au-scumpit-cu-peste-6-la-suta-peste-media-europeana/,2020-03-06,About The Author
15,15,notabn.ro,"Ionel Dancă, purtătorul de cuvânt al PNL:""Firea pentru București este la fel de nocivă ca Dragnea pentru țară.""","Într-o postare pe facebook, Ionel Dancă, purtătorul de cuvânt al PNL afirmă: „L-am auzit aseară pe colegul nostru de opoziție, Cristian Ghinea de la USR, spunând despre Firea că poate ”să participe eventual la o formulă de alternativă” de guvernare fără Dragnea.
Propunerea colegului de la USR este cel puțin stranie pentru că moțiunea de cenzură pe care o va iniția PNL are ca punct de pornire reprimarea violențelor din 10 august. Or, nu putem uita cine este Firea și ce implicare a avut în dispersarea brutală a manifestanților din Piața Victoriei ca să nu mai vorbim de cât rău face Bucureștiului ca primar general.
Așa încât, în niciun caz nu putem crede că a lovit-o brusc conștiința, Firea pentru București este la fel de nocivă ca Dragnea pentru țară. Locul lui Firea e lângă Dragnea, nu lângă noi.”",https://www.notabn.ro/ionel-danca-purtatorul-de-cuvant-al-pnlfirea-pentru-bucuresti-este-la-fel-de-nociva-ca-dragnea-pentru-tara/,2020-03-06,About The Author
16,16,notabn.ro,CUPA DAVIS: Franța și Croația dispută finala din 2018 la Lille,"de Mihai Sărmășan
Pe stadionul din Lille, Franța și Croația se vor duela în ultima finală a Cupei Davis desfășurată după sistemul clasic.
Tragerea la sorți a partidelor din cadrul finalei ediției din acest an a Cupei Davis, programată la sfârșitul săptămânii, vineri, sâmbătă şi duminică, la Lille, între Franţa, deţinătoarea Salatierei de Argint, și Croația, a decis următoarea ordine a meciurilor –
Vineri, 23 noiembrie, de la ora 15.00: Jeremy Chardy – Borna Coric, urmat de Jo-Wilfried Tsonga – Marin Cilic.
Sâmbătă, 24 noiembrie, de la ora 15.00, meciul de dublu: Pierre-Hugues Herbert / Nicolas Mahut vs Mate Pavic / Ivan Dodig.
Duminică, 25 noiembrie, de la ora 14.00: Chardy – Cilic, urmat de Tsonga – Coric.
Franţa s-a impus anul trecut în finala cu Belgia, obținând al zecelea trofeu, în timp ce croaţii au câștigat Cupa Davis în 2005.",https://www.notabn.ro/cupa-davis-franta-si-croatia-disputa-finala-din-2018-la-lille/,2020-03-06,About The Author
17,17,notabn.ro,S-a emis decretul pentru beatificarea celor șapte episcopi greco-catolici care au murit în închisorile comuniste,"Pe data de 19 martie 2019, Sfântul Părinte Franscisc l-a primit în audiență pe Eminența Sa, Cardinalul Angelo Becciu, Prefectul Congregației pentru Cauzele Sfinților. În cursul audienței, Sanctitatea Sa a autorizat Congregația de a promulga opt decrete în acest sens. Cel de-al doilea este dedicat martiriului servilor lui Dumnezeu: Valeriu Traian Frențiu, Vasile Aftenie, Ioan Suciu, Tit Liviu Chinezu, Ioan Bălan, Alexandru Rusu și Iuliu Hossu, episcopi greco-catolici „uciși din ură față de credință” în diferite locuri din România, în perioada 1950-1970.
Iată o scurtă biografie a celor șapte episcopi care au murit în timpul regimului comunist:
Episcopul Valeriu Traian Frenţiu s-a născut la 25 aprilie 1875, în oraşul Reşiţa. A studiat Teologia la Budapesta (1894-1898), iar ulterior a fost hirotonit preot la 28 septembrie 1898. În 1902 a primit titlul de doctor în Teologie. A activat în Eparhia de Lugoj ca şi cancelar, paroh, apoi vicar foraneu, iar pe data de 4 noiembrie 1912, la vârsta de 37 de ani, a fost numit Episcop al Lugojului. La 25 februarie 1922 Episcopul Frenţiu a fost transferat la Oradea. După moartea în 1941 a Mitropolitului Alexandru Nicolescu, a fost din nou mutat ca Administrator Apostolic al Arhidiecezei de Alba-Iulia şi Făgăraş în vremea războiului. În 1947 a revenit la Oradea unde a fost arestat pe 28 octombrie 1948 şi dus în lagărul de la Dragoslavele, iar în februarie 1949 la Mănăstirea Căldăruşani. În 1950 a ajuns în Penitenciarul de la Sighet, unde fiind greu de suportat duritatea regimului de exterminare a murit la 11 iulie 1952. Asemenea celorlalţi Episcopi morţi la Sighet, a fost înhumat într-o noapte, fără sicriu, într-o groapă comună din Cimitirul Săracilor.
Episcopul Vasile Aftenie s-a născut la 14 iunie 1899, în satul Lodroman. În 1919 s-a înscris la Teologie, fiind trimis apoi la Roma, la Colegiul Grec „Sf. Atanasie”. În 1925 a obţinut doctoratul în Filosofie şi Teologie, după care a revenit în ţară. La 1 ianuarie 1926 a fost hirotonit preot de către Mitropolitul Vasile Suciu. După o lună a fost numit profesor la Academia de Teologie din Blaj. Ulterior a fost numit protopop de Bucureşti, iar mai târziu, canonic al Capitlului Arhiepiscopesc din Blaj. La 1 octombrie 1939 a fost numit Rector al Academiei Teologice din Blaj. A revenit la Bucureşti ca Episcop Vicar. În aprilie 1940 a fost numit Episcop auxiliar al Mitropolitului Alexandru Nicolescu. La 28 octombrie 1948 a fost arestat și dus, împreună cu ceilalţi cinci episcopi greco-catolici, la Dragoslavele şi apoi la Mănăstirea ortodoxă Căldăruşani, transformată în lagăr. În mai 1949 a fost transferat şi izolat la Ministerul de Interne unde a fost supus unor torturi oribile. Mutilat de bătăi, a fost depus la închisoarea Văcăreşti, unde la 10 mai 1950 a încetat din viaţă. A fost înhumat la cimitirul Belu catolic cu serviciul religios celebrat de un preot romano-catolic.
Episcopul Ioan Suciu s-a născut la Blaj, la 4 decembrie 1907. Împreună cu Tit Liviu Chinezu, a studiat Teologia la Roma, la Colegiul Grec „Sf. Atanasie”. A fost promovat doctor în Teologie, iar la 29 noiembrie 1931, a fost hirotonit preot. A revenit apoi la Blaj, unde a fost profesor la Academia de Teologie. La 6 mai 1940 a fost numit Episcop Auxiliar de Oradea, al Episcopului Valeriu Traian Frenţiu. Din 29 august 1941 a fost auxiliar tot de Oradea, dar al Episcopului Iuliu Hossu. În 1947, Episcopul Ioan Suciu a fost numit Administrator Apostolic al Arhidiecezei de Alba-Iulia şi Făgăraş. La 28 octombrie 1948 a fost arestat şi dus la Dragoslavele, apoi la Mănăstirea Căldăruşani, iar în mai 1950 a fost dus la Ministerul de Interne. În octombrie acelaşi an a fost dus la Penitenciarul din Sighetul Marmaţiei. Acolo, datorită regimului de izolare, bolii de stomac, frigului şi foamei, la 27 iunie 1953 s-a stins din viaţă dezlegat de Episcopul Iuliu Hossu. A fost îngropat în Cimitirul Săracilor, necunoscându-se locul exact nici azi.
Episcopul Tit Liviu Chinezu s-a născut în anul 1904 în comuna Huduc, judeţul Mureş. În 1925 a fost trimis la studii teologice la Roma împreună cu Ioan Suciu, la Colegiul „Sf. Atanasie”. Obţine doctoratul în Filosofie şi Teologie. La 31 ianuarie 1930 a fost hirotonit preot. În 1931 s-a reîntors la Blaj, unde a fost numit profesor la Şcoala Normală de Învăţători. În 1937 a fost transferat la Academia Teologică din Blaj, iar în 1947 la Bucureşti, ca protopop. La 28 octombrie 1948 a fost arestat şi dus la Mănăstirea Neamţ, împreună cu alţi 25 de preoţi greco-catolici, transferat apoi la Căldăruşani unde ulterior au fost aduşi episcopii greco-catolici. La Căldăruşani, pe 3 decembrie 1949, a fost consacrat ca episcop de către ceilalţi episcopi. Cu toate precauţiunile luate pentru a nu se divulga acest secret, securitatea a aflat cele întâmplate. Mai târziu a fost transferat la Penitenciarul din Sighetul Marmaţiei. Datorită regimului de exterminare, prin corvezi, foame şi frig, Tit Liviu Chinezu s-a îmbolnăvit foarte grav. Anunţat sanitarul închisorii, acesta sub pretextul că îl duce la infirmerie, l-a izolat într-o celulă mare, neîncălzită, unde, după două zile, pe 15 ianuarie 1955 a decedat, îngheţat. A fost îngropat fără sicriu, noaptea, în Cimitirul Săracilor, fără a i se cunoaşte locul.
Episcopul Ioan Bălan s-a născut la Teiuş, la 11 februarie 1880. A studiat Teologia la eminarul Central din Budapesta. În 1903 a fost hirotonit preot. Şi-a continuat apoi studiile la Viena. A revenit la Blaj, iar în 1909 s-a mutat la Bucureşti, unde se cerea un confesor greco-catolic. În 1919 a revenit la Blaj, unde a fost numit Canonic Mitropolitan, iar în 1921 Rector al Academiei de Teologie Blaj. În 1929 a fost numit delegat în Comisia Vaticanului pentru redactarea Codului Canonic al Bisericilor Răsăritene. În noiembrie 1936 a fost consacrat la Blaj ca şi Episcop al Lugojului, în urma numirii Episcopului Alexandru Nicolescu ca Mitropolit. A fost arestat pe 28 octombrie 1948 și dus la mănăstirea ortodoxă de la Dragoslavele, apoi la Mănăstirea ortodoxă de la Căldăruşani (februarie 1949) şi de acolo la Penitenciarul din Sighetul Marmaţiei (mai 1950). A fost mutat cu domiciliu obligatoriu la Mănăstirea Curtea de Argeş (1955). În 1956 a fost transferat la Mănăstirea ortodoxă de Maici de la Ciorogârla (lângă Bucureşti), unde a rămas în izolare până la sfârşitul vieţii. Îmbolnăvindu-se grav, a încetat din viaţă într-un spital din Bucureşti, în ziua de 4 august 1959. A fost înmormântat în cimitirul Belu catolic.
Episcopul Alexandru Rusu s-a născut la 22 noiembrie 1884 în Şăulia de Câmpie. În 1903 a fost trimis la Budapesta pentru a studia Teologia. În 1910 a fost promovat doctor în Teologie. Pe 20 iulie 1910 a fost hirotonit preot. A fost numit profesor ajungând titular al catedrei de Teologie Dogmatică din cadrul Academiei Teologice din Blaj. În 1920 a fost numit Secretar Mitropolitan, iar în 1923 Canonic al Capitulului Mitropolitan. La 30 ianuarie 1931 a avut loc la Blaj consacrarea lui ca Episcop de Maramureş de către Mitropolitul Vasile Suciu, iar pe 2 februarie instalarea lui în Baia-Mare. În martie 1946 Sinodul Mitropolitan electoral l-a ales pe Episcopul Alexandru Rusu ca Mitropolit, alegere recunoscută de Sfântul Scaun dar nerecunoscută de guvernul de atunci. La 28 octombrie 1948 a fost arestat şi dus pe rând la Dragoslavele, Mănăstirea Căldăruşani, apoi Sighetul Marmaţiei. Ulterior a fost mutat la Curtea de Argeş, apoi izolat la Mănăstirea Cocoş. În 1957 Tribunalul Militar l-a condamnat la 25 de ani muncă silnică pentru instigare şi înaltă trădare, ajungând la Gherla. În primăvara anului 1963 s-a îmbolnăvit grav, la 9 mai acelaşi an trecând la cele veşnice. A fost înmormântat în Cimitirul deţinuţilor din Gherla, fără nici un oficiu religios.
Cardinalul Iuliu Hossu s-a născut la 30 ianuarie 1885 în satul Milaş, judeţul Bistriţa-Năsăud. În 1904 îşi începe studiile teologice, fiind trimis la Colegiul „De Propaganda Fide” din Roma. În 1906 este promovat doctor în Filosofie, iar în 1910 doctor în Teologie. În ultimul an de studii, la 27 martie 1910, este hirotonit preot de Episcopul Vasile Hossu. Revine în Lugoj unde activează pe rând ca protocolist, arhivar, bibliotecar, apoi vicar şi secretar episcopesc. La 3 martie 1917 este numit Episcop în scaunul Eparhiei Gherla, rămas vacant, numirea găsindu-l preot militar. La 1 decembrie 1918 Episcopul Iuliu Hossu citeşte Declaraţia Unirii pe Câmpia Blajului. În 1930 Eparhia de Gherla devine de Cluj-Gherla, mutându-şi centrul în oraşul Cluj, Iuliu Hossu devenind Episcop de Cluj-Gherla. Aici îl prinde perioada de ocupaţie horthystă (1940-1944) şi în ceputul regimului comunist. La 28 octombrie 1948 este arestat şi dus la Dragoslavele. Este transferat mai apoi la Mănăstirea Căldăruşani, iar în 1950 la Penitenciarul din Sighetul Marmaţiei. În 1955 ajunge la Curtea de Argeş, în 1956 la Mănăstirea din Ciorogârla, apoi din nou la Căldăruşani, unde a stat izolat până la sfârşitul vieţii. La 28 aprilie 1969 este numit Cardinal „in pectore”. Moare la 28 mai 1970 în Spitalul Colentina din Bucureşti, ultimele lui cuvinte fiind: „Lupta mea s-a sfârşit, a voastră continuă”.
Surse
http://press.vatican.va/content/salastampa/it/bollettino/pubblico/2019/03/19/0225.html",https://www.notabn.ro/s-a-emis-decretul-pentru-beatificarea-celor-sapte-episcopi-greco-catolici-care-au-murit-in-inchisorile-comuniste/,2020-03-06,About The Author
18,18,notabn.ro,Fiecare generaţie trebuie să îşi construiască propria ei pace,"Adrian Cioroianu
Părinţii vă vor putea lăsa moştenire o casă sau mai multe, eventual o maşină, un cont în bancă. Dar nu vă vor lăsa niciodată moştenire pacea.
Acum 2.500 de ani, Tucidide spunea că pacea nu se moşteneşte de la o generaţie la alta. Fiecare generaţie trebuie să îşi construiască propria ei pace. Niciodată în istoria României, noi nu am fost într-o situaţie mai bună decât cea în care suntem astăzi. Nu mă refer la guverne, nu mă refer la preşedinţi, la miniştri. Mă refer la locul nostru pe hartă şi la vecinii noştri şi la relaţiile dintre noi.
În mare parte are legătură cu Uniunea Europeană. E un construct fragil, la a cărui fragilizare lucrează mulţi, ca să mă exprim diplomatic, dar în acelaşi timp suficient de fragil ca să reziste",https://www.notabn.ro/fiecare-generatie-trebuie-sa-isi-construiasca-propria-ei-pace/,2020-03-06,About The Author
19,19,notabn.ro,Elevii clujeni performanţi premiaţi de Primăria Cluj-Napoca,"Primăria Cluj-Napoca: Un deceniu de recunoaștere a performanței elevilor în cadrul Galei Zece Pentru Cluj
Elevii clujeni cu performanțe deosebite au fost premiați astăzi în cadrul celei de a zecea ediții a Galei de excelență ,,10 pentru Cluj’’, organizată de Primăria Cluj-Napoca.
Evenimentul a devenit unul de tradiție în orașul nostru, prin recunoașterea pe care o oferim astfel, an de an, elevilor cu performanțe excepționale în variate arii de activitate, de la educație sau sport la inovație.
’’Am avut plăcerea să fiu alături de cei aproape 500 de elevi, profesori și părinți, care au participat azi la ediția aniversară a galei. Am transmis, în numele clujenilor, un mesaj de sincere felicitări pentru acești tineri și copii remarcabili. De asemenea, mulțumim părinților și profesorilor pentru încrederea pe care au acordat-o an de an Primăriei Cluj-Napoca și partenerilor noștri din mediul cultural, universitar, privat si non-guvernamental, în proiectul ,,10 pentru Cluj’’.
La Cluj-Napoca, 20% din taxele și impozitele locale plătite de clujeni sunt direcționați către educație. Primăria susține elevii din municipiu atât prin investiții în modernizarea și dotarea școlilor – spre exemplu, în 2018 au fost dotate cu calculatoare și table interactive 45 scoli si 8 gradinițe, cât și prin politici publice destinate dezvoltării învățământului preuniversitar.
În ceea ce privește politicile educaționale, Primăria Cluj-Napoca acordă burse pentru toți elevii care au media min. 8,50 și nota 10 la purtare. În acest an școlar, peste 30.000 de burse au fost oferite în cele două semestre.
Totodată, elevii clujeni beneficiază de facilități la transportul în comun, precum transport public gratuit pentru a merge la școală sau activități extra-curiculare, sau programe personalizate de transport. Spre exemplu, peste 10.000 de elevi au beneficiat în primele 45 de zile de programul „Autobuze școlare cu circuit închis”, proiect inițiat și votat de cetățeni în cadrul procesului Bugetare participativă.
De asemenea, primăria oferă sprijin elevilor care provin din familii cu venit scăzut și urmărim să dezvoltăm programe precum „Școală după școală” și alte proiecte cu impact semnificativ asupra elevilor.
Primăria municipiului Cluj-Napoca va continua să susțină acest domeniu deoarece educația este, fără doar și poate, cea mai sigură investiție pentru viitor, cheia spre prosperitate individuală și colectivă’’, a precizat primarul Emil Boc..
—
Organizator “Zece pentru Cluj”: Primăria Cluj-Napoca",https://www.notabn.ro/elevii-clujeni-performanti-premiati-de-primaria-cluj-napoca/,2020-03-06,About The Author
20,20,notabn.ro,Robert Sighiartău: Susțin eliminarea supraaccizei la carburanți și eliminarea supraimpozitării pentru contractele part-time,"Secretarul General al PNL, deputatul bistrițean Robert Sighiartău, spune într-o postare pe contul său de Facebook, că va susține în această sesiune parlamentară cele două proiecte ale sale depuse pentru dezbatere în luna iunie:
„Voi susține cele două proiecte importante pe care le-am depus înca din luna iunie: eliminarea supraaccizei la carburanți și eliminarea supraimpozitării pentru contractele part-time.
Introducerea supraaccizei la carburanți n-a adus nimic bun. Nici pentru economie, nici pentru români. Plătim mai mult la pompă, iar prețul principalelor produse au crescut semnificativ. Pe scurt viața fiecărui român e mai scumpă. Taxa suplimentară impusă de Guvern a generat creșterea inflației, iar acest lucru îl resimțim cu toții.
Pentru angajați mesajul meu e următorul: Dacă lucrezi o oră vei plăti o contribuţie aferentă acelei ore de muncă. Cine lucrează două ore va plăti contribuţii pentru cele două ore.
Toţi cei aflați în câmpul muncii trebuie să lucreze în condiţii de competitivitate economică, fără supraimpozitare pe muncă și orice român are dreptul să lucreze cât doreşte şi cât poate în timpul unei zile de muncă.
Avem printre cele mai mari taxe pe angajaţi din întreaga UE şi un mediu fiscal neprietenos, ceea ce ne face mai puţin atractivi pentru investitori, fie ei români sau din afara ţării.”
sursa: Facebook Robert Sighiartău",https://www.notabn.ro/robert-sighiartau-sustin-eliminarea-supraaccizei-la-carburanti-si-eliminarea-supraimpozitarii-pentru-contractele-part-time/,2020-03-06,About The Author
21,21,notabn.ro,O tânără angajată a unei primării de 8000 de locuitori a atras mai multe fonduri europene decât toată Primăria Constanța,"O angajată în vârstă de numai 29 de a ani a Primăriei Babadag a atras mai multe fonduri europene decât toată Primăria Constanța. Alina Maria Ivăncescu s-a angajat la Primăria Babadag în 2015, după ce a căutat un loc de muncă în Constanța timp de un an.
„Căutasem în Constanța timp de aproape un an de zile un loc de muncă pe specializarea mea, dar m-am lovit de veșnica problemă cu lipsa experienței. Restul joburilor din alte domenii erau prea prost plătite pentru a-mi permite să rămân și să mă întrețin în Constanța (chirie, facturi, mâncare etc). Am aflat de acest post, de Inspector Fonduri Europene, la Primăria Babadag. În orașul meu natal, unde nu eram nevoită să plătesc chirie, indiferent dacă salariul era mic (și era mic, și încă este). M-am prezentat la concurs și iată-mă aici de trei ani de zile.”, a spus aceasta, pentru sursa citată.
Valoarea totală a proiectului este de 16.903.729,60 lei, din care finanțarea nerambursabilă este de 16.796.418,47 lei.
„Practic, prin acest proiect, 560 de locuitori ai orașului vor primi servicii sociale, medicale sau educaționale în funcție de nevoile fiecăruia. Spre exemplu, 120 de copii ante-preșcolari, preșcolari și școlari vor beneficia de servicii educaționale, sociale, medicale și anti-discriminare. Alți 20 de copii și tineri vor beneficia de servicii de alfabetizare, medicale și anti-discriminare. Apoi, 280 de adulți vor beneficia de măsuri de ocupare a forței de muncă, medicale și anti-discriminare, iar 80 de adulți vor beneficia de servicii de consiliere educațională, medicală și anti-discriminare. Nu în ultimul rând, zece adulți vor beneficia de servicii juridice și medicale, 50 de vârstnici vor beneficia de servicii sociale, medicale și anti-discriminare, iar 70 de gospodării vor beneficia de servicii de îmbunătățire a locuințelor.”, scrie Presshub.ro.
Performanța tinerei din Babadag o depășește pe cea a Primăriei Constanța, care a atras, anul trecut, fonduri europene de 0,69 de lei pe cap de locuitor.",https://www.notabn.ro/o-tanara-angajata-a-unei-primarii-de-8000-de-locuitori-a-atras-mai-multe-fonduri-europene-decat-toata-primaria-constanta/,2020-03-06,About The Author
22,22,notabn.ro,USR a validat lista candidaţilor la europarlamentare,"Comitetul Politic al USR a validat lista candidaţilor la europarlamentare
Negocierile cu RO+ pentru o alianţă electorală şi o listă comună continuă până la sfârşitul lunii ianuarie
Comitetul Politic al USR s-a reunit, sâmbătă, la Bucureşti, pentru a valida lista candidaţilor la alegerile europarlamentare. Lista cu cei 43 de candidaţi, votaţi de peste 5000 de membri ai partidului, a fost validată cu o majoritate de 99% şi 1% abţinere.
Membrii Comitetului Politic au decis, de asemenea, continuarea negocierilor cu Dacian Cioloş şi Mişcarea România Împreună privind o eventuală alianţă electorală şi o candidatură comună a USR şi MRÎ la alegerile europarlamentare din 2019.
Comitetul Politic a stabilit că negocierile între USR şi MRÎ, pentru o posibilă alianţă electorală şi o candidatură pe liste comune la europarlamentare, vor fi finalizate până la sfârşitul lunii ianuarie, astfel încât să fie respectate toate termenele din calendarul alegerilor pentru înscrierea candidaturilor, strângerea de semnături şi campania electorală.
USR a organizat alegeri interne de tip primaries pentru alegerea candidaţilor la europarlamentare, toţi cei peste 6000 de membri ai partidului au putut să voteze lista finală a candidaţilor. Pe primele poziţii se află deputatul Cristian Ghinea şi Clotilde Armand.
La reuniunea Comitetului Politic, au fost anunţate şi obiectivele de extindere ale partidului pentru următorul an: 20.000 de membrii şi 800 de membrii. În prezent, USR are aproape 7000 de membrii şi 260 de filiale, iar partidul a avut o creştere de peste 200% în anul 2017.
Comitetul Politic a mai decis şi creşterea sprijinului financiar în anul 2019 pentru filialele judeţene care performează în raport cu obiectivele propuse.",https://www.notabn.ro/usr-a-validat-lista-candidatilor-la-europarlamentare/,2020-03-06,About The Author
23,23,notabn.ro,"Corina Creţu critică din nou Guvernul Dăncilă: „Avem bani la Bruxelles pentru proiecte de infrastructură, dar nu avem proiecte“","Comisarul european pentru politică regională, Corina Creţu, a criticat, luni, la Bruxelles, Guvernul condus de Viorica Dăncilă pentru lipsa proiectelor din domeniul infrastructurii, care ar fi trebuit trimise Comisiei Europene pentru a primi finanțare.
În acest context, Crețu a subliniat că România trebuie să completeze proiectele de infrastructură care conectează Europa și a reamintit că Autostrada Târgu Mureş – Iaşi reprezintă o prioritate pentru Comisia Europeană, scrie Adevarul.ro.
În același timp, Corina Crețu a avertizat Executivul de la București că nu mai acceptă „insulte” faţă de munca pe care o face, în condițiile în care a făcut „eforturi supraomeneşti” pentru a evita dezangajările de fonduri europene destinate României.
„Este datoria mea, ca şi comisar european pentru politică regională, să avertizez în toate statele membre, deci implicit şi în România, despre riscul pierderii sau dezangajărilor de fonduri şi mai ales în domeniul infrastructurii, având în vedere că sunt lucrări complexe, care durează ani în șir, trebuie să îmi fac datoria şi să spun când o ţară riscă să-şi piardă şansa la dezvoltare pentru generaţii întregi”, a declarat Corina Creţu, într-o conferinţă de presă comună cu preşedintele Comitetului Regiunilor, Karl-Heinz Lambertz, susținută la Bruxelles.
Crețu a enumerat demersurile făcute, din momentul instalării sale în funcție, pentru a crește rata absorbției fondurilor europene pentru România. „În cazul României, am făcut eforturi extraordinare, în sensul că am fazat foarte multe proiecte în valoare de 3 miliarde de euro. Practic, am degrevat bugetul naţional de 3 miliarde de euro, bani care ar fi fost pierduţi. Am ajuns la o rată de absorbţie pentru perioada 2007-2013 de peste 90%, în condiţiile în care în 2014 am preluat-o de la sub 50%. Am aprobat proiecte retrospective, adică proiecte realizate, dar pentru care statul român plătea credite BEI şi BERD, am preluat salariile tuturor lucrătorilor pe fonduri europene. S-au pierdut 2 miliarde de euro, din păcate, în domeniul cel mai vulnerabil şi cel mai necesar pentru România, acela al transporturilor”, a mai spus Creţu.
În acest sens, comisarul european a ținut să sublinieze că pentru perioada 2014-2020 se fac „eforturi supraomeneşti” pentru a evita dezangajările de fonduri. Potrivit comisarului european, la începutul anului 2018, riscul de pierdere era de 800 de milioane de euro: „Pe Infrastructură nu există deocamdată risc de pierderi pentru anul acesta, tocmai pentru că avem proiecte fazate, proiecte care nu au fost terminate la timp, dar care consumă din această perioadă de programare şi vor fi terminate. Şi aceste proiecte fazate vor fi terminate şi avem nevoie de proiecte noi, mature. Nu înţeleg această tensiune care s-a creat între mine şi guvern spunând lucrurilor pe nume. Avem bani la Bruxelles pentru proiecte de infrastructură, nu avem proiecte“.
Corina Creţu a criticat faptul că nu există nicio solicitare din partea României pentru finanțarea studiilor de fezabilitate în cazul proiectelor de infrastructură, precizând că varianta aleasă de Guvern, în ceea ce privește sistemul de parteneriat public-privat, nu este unul pe placul specialiștilor de la Bruxelles.
„O spun cu toată sinceritatea de pe podiumul Comisiei Europene: avem nevoie de a completa proiectele de infrastructură care conectează Europa, mai ales Republica Moldova, Moldova de Europa Centrală şi de Est. Avem bani pentru studii de fezabilitate, nu avem nicio solicitare. (…) Din păcate, am văzut că, în şedinţa de Guvern, Guvernul a anunţat că doreşte să facă această autostradă pe sistemul parteneriat public-privat. Specialiştii noştri nu sunt confortabili cu această abordare, pentru că înseamnă o deprioritizare a investiţiei”, a spus comisarul european.
Totodată, Crețu a evidențiat faptul că deadline-urile înaintate de autoritățile române la Bruxelles au fost „depășite cu mult”: „Autorităţile române au solicitat schimbarea programului de infrastructură mare. Dânşii ne-au dat nişte deadline-uri care au fost deja depăşite cu mult. (…) Din partea noastră există toată disponibilitatea, dar atâta vreme cât nu avem proiecte nu avem ce analiza şi nu avem deci ce finanţa. Mai simplu de atât nu văd“.
Pe de altă parte, comisarul european a ținut să avertizeze Guvernul Dăncilă că nu mai acceptă insulte din partea sa: „Chiar vreau să vă anunţ public că nu mai accept insultele din partea Guvernului României faţă de munca pe care o fac”.",https://www.notabn.ro/corina-cretu-critica-din-nou-guvernul-dancila-avem-bani-la-bruxelles-pentru-proiecte-de-infrastructura-dar-nu-avem-proiecte/,2020-03-06,About The Author
24,24,notabn.ro,"România, a opta putere agricolă a UE în 2016","Producția agricolă a Uniunii Europene a avut o valoare de 405 miliarde de euro în 2016, cu 2,8% mai mică decât în 2015, statele membre cu cea mai mare producție agricolă totală fiind Franța (73 miliarde de euro sau 17% din totalul UE), Italia (53,4 miliarde euro sau 13%) și Germania (52,9 miliarde euro sau 13%), potrivit datelor publicate miercuri de Eurostat.
Locurile următoare sunt ocupate de Spania (46,8 miliarde euro sau 12%), Marea Britanie (27,9 miliarde euro sau 7%), Olanda (27 miliarde euro sau 7%), Polonia (22,4 miliarde euro sau 6%) și România (15,4 miliarde euro sau 4% din totalul UE).
Valoarea producției vegetale a scăzut în UE cu 2,5%, în condițiile în care prețurile au scăzut cu 1,8% iar volumul s-a redus cu 0,7%. Scăderea cu 13,5% a producției de cereale a fost compensată parțial de creștere cu 23,5% a producției de cartofi.
În cazul României, valoarea producției agricole a crescut ușor, cu 0,9%, în 2016 comparativ cu 2015, în principal ca urmare a unei creșteri de 4,7% a valorii serviciilor agricole, în timp ce valoarea producției animale a scăzut cu 5%, iar valoarea culturilor agricole a crescut cu 3,6%.",https://www.notabn.ro/romania-opta-putere-agricola-ue-2016/,2020-03-06,About The Author
25,25,notabn.ro,Oamenii de nimic,"Autor: Ciprian Mihali
Începând din luna mai, avem patru șanse, poate ultimele pentru multe decenii, de a mătura de pe scena publică această rețea de oameni de nimic care s-a pripășit azi la conducerea țării. Oameni de nimic, pentru că niciunul dintre aceștia nu ar fi făcut nimic notabil în viață dacă nu ar fi intrat in politică, niciunul nu ar fi avut titluri, funcții, salarii mari și averi dacă nu ar fi înșelat, furat sau mințit ca să fie ceea ce este azi. Am putut vedea cum în doar doi ani ofensiva incompetenței, mârlăniei și hoției lor a putut să pună în pericol nu doar niște instituții, ci însăși existența statului de drept și a democrației în România.
Nu există în acest moment nicio îndoială că rămânerea lor la putere încă patru ani va condamna definitiv țara la sărăcie, inegalitate, abuzuri, corupție și abuzuri. Foarte mulți dintre noi nu vom mai cunoaște în timpul vieții care ne-a mai rămas o altfel de țară decât una în care se vor lăfăi nestingheriți hoți, analfabeți și canalii, în timp ce toți ceilalți vor muri în spitale și șosele, de boli, de sărăcie, de indiferență, de educație proastă, de dispreț al autorităților.
Votul nostru va fi primul pas prin care acești oameni de nimic să fie cel puțin făcuți inofensivi și apoi puși să plătească în fața legii pentru faptele lor de ticăloșie și de distrugere a economiei naționale și a instituțiilor statului români. Ei trebuie să fie readuși prin procese drepte și la statutul de simpli cetățeni ca noi toți, puși în fața judecătorilor și judecați ca infractori de rând, cu circumstanțe agravante din cauza consecințelor actelor lor. Dezbrăcați de imunitățile lor și de protecțiile lor, scoși din rețelele de influență și din bogățiile lor făcute din banii noștri ai tuturor, vor redeveni ceea ce au fost înainte de a intra în politică: nimeni.
E nevoie ca lamentările de genul „nu mai e nimic de făcut”, „eu nu am nicio putere”, „îmi pare rău că m-am născut în țara asta” sau „ne merităm soarta” să înceteze. De fiecare dată când aud asta, parcă e ciobanul fatalist din Miorița în versiunea caricaturală, prin felul în care ne pregătim migălos, pas cu pas, propria înfrângere. Doar oamenii slabi și fricoși se plâng neîncetat. Nu suntem încă înfrânți, dar ne putem înfrânge pe noi înșine continuând să ne lamentăm. Desigur, putem spune că ne îndreptăm spre o catastrofă, dar asta numai dacă stăm cu mâinile în sân așteptând să se întâmple catastrofa.
E nevoie, pe de altă parte, să nu ne facem speranțe deșarte: nu vor pleca de bună voie de la putere și nu vor putea fi înlăturați toți oamenii de nimic prin vot, toți deodată și ireversibil. Nu va fi de ajuns să ne deplasăm de patru ori câte o jumătate de oră în doi ani la urne ca să ne considerăm eroi și ca să credem că ne-am făcut datoria. Va trebui recucerită fiecare instituție, fiecare postură de responsabilitate publică, așa cum se recucerește un pământ drag pustiit de invazia barbarilor.
Să nu ne bazăm nici pe sprijinul (altfel decât simbolic și declarativ) al prietenilor europeni, dar nici pe integritatea și călăuzirea unor responsabili pretins carismatici de instituții importante din România, instituții culturale, universitare, academice, juridice, economice etc. Toți acești „responsabili” și-au fabricat discret un discurs de justificare a propriei inacțiuni care îi va ajuta să cadă în picioare în orice situație și sub orice regim. Ei vor face mereu parte dintre învingători.
Există o singură contraputere posibilă și reală, iar această contraputere este solidaritatea curajoasă a celor mulți, necunoscuți și lipsiți de orice putere. Pentru că doar solidaritatea aceea măruntă a oamenilor de rând, ca în Franța sau în Venezuela, creează putere: tăcută uneori, furioasă alteori, de moment sau de durată, dar de neînduplecat și revenind pe baricade mai îndârjită după fiecare gazare sau bătaie.
De aceea, în loc să vă plângeți, faceți bine și ieșiți fiecare câteva minute din cochiliile voastre și vorbiți cu vecinii, cu părinții, cu rudele, cu prietenii, spuneți-le să nu vândă viitorul copiilor lor pentru niște minciuni. Spuneți-le că așa cum nu ar primi peste noapte în casă niște hoți și violatori, tot așa nu ar trebui să accepte ca țara să fie condusă de asemenea oameni de nimic. Dacă nu ați vrut sau nu ați putut să protestați altfel, mergeți și votați și înscrieți-vă ca observatori la alegerile din satul vostru, de pe strada voastră, din orașul vostru. Asigurați-vă că alegerile sunt corecte și că nu sunt furate iar de un primar sau de un partid; nu vă lăsați mituiți și păcăliți, nu vă lăsați intimidați. Dacă sunteți oameni drepți, veți răzbi alături de alți oameni drepți; dacă însă veți alege să înșelați, să tăceți și să întoarceți privirea, veți trăi voi și veți condamna și copiii voștri să trăiască printre hoți și mincinoși.
Nu e nimic câștigat, chiar nimic. Dar încă nu e totul pierdut. În spațiul dintre cele două, putem alege să facem ceva sau putem alege să privim spectacolul impresionant al prăbușirii unei țări frumoase și bogate, dar, vai, locuite de mulți oameni lipsiți de curaj, conduși de puțini oameni de nimic.
foto: români care stau la coadă să voteze. noiembrie 2014.",https://www.notabn.ro/oamenii-de-nimic/,2020-03-06,About The Author
26,26,notabn.ro,"Cluj-Napoca: 25 noi troleibuze, achiziționate cu fonduri UE, în circulație de astăzi","Cluj-Napoca: 25 noi troleibuze, achiziționate de primărie cu fonduri europene, în circulație de astăzi în municipiu; două treimi din flota de transport public este nouă.
Odată cu punerea în circulație a celor 25 noi troleibuze – din totalul de 50 achiziționate cu fonduri europene de Primăria municipiului Cluj-Napoca – jumătate din flota de vehicule destinate transportului public este electrică, nepoluanta; Cluj-Napoca dispune deja cea mai nepoluantă flotă de transport în comun din România și ne propunem ca, până în anul 2026, întreg transportul public din municipiu să fie nepoluant.",https://www.notabn.ro/cluj-napoca-25-noi-troleibuze-achizitionate-de-primarie-cu-fonduri-ue-in-circulatie-de-astazi/,2020-03-06,About The Author
27,27,notabn.ro,Alegeri prezidenţiale 2019. Live text. Imagini și declarații ale liderilor politici,"Ora 18.00. Peste 8 milioane de cetățeni au votat pânăla această oră. Prezența la vot este de 44,42%
Ora17. Prezența la vot. 40% dintre alegători s-au prezentat la vot până la ora 17. 00. Peste 7, 3 milioane de români au votat deja, numărul fiind mult mai mic decât la turul doi al alegerilor din 2014.
Ora 14. Aproape 5 milioane de români au votat până la această oră. Prezenţa la vot este de aproape 27%.
13.30. Ilie Bolojan, primarul Oradiei: „Am votat, în această dimineață, la secția de votare de la Colegiul Gojdu. Nu ne este totuna cine va conduce ţara noastră și în ce direcție ne vom îndrepta. Participarea la vot este una din formele de respect pentru comunitatea și ţara unde trăim, arătând că ne pasă de viitorul nostru. Vă îndemn, pe cei care încă n-ați votat, să vă exprimați opțiunea. România europeană, modernă și prosperă se construiește și mergând la vot”.
UPDATE 11.50 Carmen Iohannis a votat în Sibiu Soţia preşedintelui a rămas să voteze la Sibiu, în timp ce şeful statului a fost dimineaţă la o secţie din Bucureşti: „Să nu subestimaţi importanţa zilei de azi şi s-o transformaţi într-o zi de glorie.“, le-a declarat ea jurnaliştilor.
UPDATE 11.20 Dacian Cioloş a votat în Alexandria: „Să adune forțele politice care vor modernizarea României și în perioada imediat după alegeri să începe să pregătim acest proiect. Nu cred că trebuie să mai așteptăm un an de zile să avem o majoritate parlamentară care să lucreze clar pe un proiect pe termen lung în interesul României, ar trebui să o facem cât mai repede”, a declarat Dacian Cioloș.
UPDATE 10.55 Traian Băsescu a votat la Liceul Jean Monnet Fostul preşedinte Traian Băsescu spune că a votat pentru a nu mai auzi ”că fitecine ia decizii de politică externă” şi a avut un mesaj pentru alegători, cărora le-a spus că democraţia trebuie apărată prin vot.
UPDATE 10.40 Paleologu a votat într-o zi ruşinoasă“ Fostul candidat al PMP la alegerile prezidenţiale Theodor Paleologu a declarat că în al doilea tur a votat „împotrivă”, spre deosebire de primul tur, când a votat „pentru schimbare”. „Este o zi tristă, o zi ruşinoasă pentru România, în care, de fapt, nu există nicio speranţă de schimbare. Românii votează între două catastrofe“, a declarat Paleologu.
UPDATE 10.30 Dan Barna a votat la Sibiu: „Am votat pentru că e datoria noastră, a tuturor, să transmitem un semnal referitor la direcția țării: România trebuie să continue direcția spre Europa, direcția spre bunăstare și direcția spre un stat civilizat și un stat modern. Am votat pentru ca dosarul 10 august să fie finalizat și pentru ca în următorii cinci ani să nu ne mai punem întrebarea dacă țara alunecă spre autoritarism. Doar unul dintre candidați oferă o speranță în această direcție. Nu o garanție, o speranță.Vă încurajez să ieșiți la vot. Este un moment important pentru istoria României și am toată încrederea că, la finalul zilei, avem din nou speranța de o Românie care se modernizează”.
UPDATE 09.02 Preşedintele Klaus Iohannis a votat la Liceul Jean Monnet. Şeful statului a fost aşteptat de premierul Ludovic Orban şi de echipa de campanie a PNL. „Am votat pentru o Românie modernă, europeană. Votăm pentru direcţia în care va merge România mai departe. Azi e ziua campionilor cu ştampila votat în mână. Dragi români, fiţi toţi campioni cu ştampila în mână. Am emoţii, aşteptăm diseară rezultatul. Important e să se meargă la vot“, a declarat Iohannis.
UPDATE 09.00 Prezenţa la vot: 3,3% La această oră prezenţa la vot a depăşit 3% în România. Peste 600.000 de alegători au fost deja la urne, până la ora 09.00, pentru a-şi alege preşedintele. Spre comparaţie, în primul tur, duminică la ora 09.00 prezenţa la vot era 3,5%, cu 640.000 de votanţi. În diaspora, au votat peste 385.000 de români.
Emil Boc:„M-am orientat la vot pentru a susține acel candidat care ne va asigura, în continuare, cele mai înalte garanții de securitate pe care le avem în întreaga noastră istorie. Este vorba despre acel candidat care poate să reprezinte cu profesionalism România în UE, la NATO și în parteneriatul strategic cu SUA”.
UPDATE 08.17 Orban a votat pentru „o Românie în care instituţiile statului să servească cetăţeanul“ Preşedintele PNL, premierul Ludovic Orban a declarat duminică, după ce a votat la alegerile prezidenţiale, că a votat pentru o Românie care să se dezvolte, o României în care instituţiile statului să servească cetăţeanul şi în care legea e lege pentru toţi.
UPDATE 08.08 Dăncilă a votat pentru o Românie „care să meargă înainte“ Prezidenţiabilul PSD Viorica Dăncilă a declarat duminică, după ce a votat în al doilea tur al alegerilor prezidenţiale, că a votat pentru o Românie care să meargă înainte, nu înapoi, spre vremuri în care nu aveam drepturi, nu aveam libertăţi.",https://www.notabn.ro/alegeri-prezidentiale-2019-live-text/,2020-03-06,About The Author
28,28,notabn.ro,Investiţii de 7 milioane de euro la secția de ortopedie-traumatologie a Spitalului Județean Cluj,"Investiții pentru extinderea, modernizarea și reamenajarea secției de ortopedie-traumatologie a Spitalului Județean Cluj.
Lucrările se ridică la aproximativ 30.000.000 de lei și vor viza extinderea secției prin relocarea și modernizarea blocului operator, reamenajarea spațiilor existente, dar și reorganizarea spitalizării pacienților astfel încât să se asigure o evacuare mai eficientă în caz de incendiu.
De asemenea, investiția mai vizează refacerea finisajelor interioare și exterioare, dar și schimbarea instalațiilor electrice unde este necesar.
Clinica de Ortopedie-Traumatologie „Alexandru Rădulescu” este primul spital de ortopedie din țară, deschis în anul 1921.",https://www.notabn.ro/investitii-de-7-milioane-de-euro-la-sectia-de-ortopedie-traumatologie-a-spitalului-judetean-cluj/,2020-03-06,About The Author
29,29,notabn.ro,Oradea va avea 6 noi parcuri. 12 ha vor fi amenajate în şase zone mari de recreere,"Până la finalul anului 2020, Primăria şi-a propus să crească suprafaţa verde a Oradiei cu încă 12 hectare, prin amenajarea a şase zone mari de recreere în cartierele oraşului. Deocamdată, majoritatea acestor proiecte sunt doar pe hârtie, şantierele propriu-zise urmând să fie deschise în anul care stă să înceapă prin transformarea unor spaţii degradate în zone verzi.
Primăria a pregătit proiecte cu finanţare europeană pentru amenajarea a cinci aşa-numite coridoare verzi. Pregătite din anul 2018, toate proiectele au fost scoase la licitaţie şi atribuite în acest an, dar numai în cazul unuia a început efectiv munca în teren.
Toate aceste lucrări vor începe în 2020 şi au termene diferite de execuţie de la 5 la 10 luni.
Concomitent, Primăria a pregătit proiectul pentru un parc nou în cartierul Nufărul. Concret, între clădirea Trade Center şi străzile Meiului şi Vavilov, peste drum de Parcul Salca, va fi amenajată, pe bani europeni, o grădină ce va fi deopotrivă un loc educativ şi recreativ.
Întins pe o suprafaţă de 5 hectare, parcul va avea o grădină botanică cu plante tropicale, o casă a fluturilor, un centru de cercetare, un restaurant cu bibliotecă botanică, un muzeu botanic, locuri de joacă pentru copii de vârste diferite şi un pavilion pentru organizarea unor evenimente, de la petreceri de vară până la concerte. Cele două parcuri Salca vor forma cea mai mare zonă verde din Oradea.
Bilanţul verde al municipalităţii mai cuprinde şi lucrările de amenajare a promenadei de pe malul stâng al Crişului Repede, în centrul oraşului. Investiţia este aproape de finalizare, dar nu va mai avea copacii mari şi falnici pe care îi anunţase municipalitatea în vară, explicaţia fiind că reţelele subterane împiedică plantarea lor.",https://www.notabn.ro/oradea-va-avea-6-noi-parcuri-12-ha-vor-fi-amenajate-in-sase-zone-mari-de-recreere/,2020-03-06,About The Author
30,30,notabn.ro,De ce se poartă doar culoarea albă la Wimbledon?,"Turneul de tenis de la Wimbledon este ce mai vechi şi mai prestigios dintre cele patru turnee de Mare Şlem. De-a lungul timpului s-a păstrat tradiţia ca albul să fie culoarea predominantă a turneului, ceea ce înseamnă că începând de la prosoape şi până la echipamentul jucătorilor totul trebuie să fie alb.
De ce se întamplă asta? Organizatorii de la All-England Club respectă o tradiție ce a început în urmă cu peste 130 de ani. În acele vremuri, tenisul era un sport destinat celor din clase superioare de elită, pentru care culoarea alba era definitorie.
Timp de șase decenii, îmbrăcarea unor echipamente de culoare albă a fost o simpla tradiție, însă din 1949 a fost stipulată și în regulament.
Pe măsură ce timpul a trecut, regulile au devenit din ce în ce mai stricte, iar anul trecut s-a apelat la un decret în zece puncte în care jucătorilor li s-a transmis, printre altele, că nu pot purta nici măcar lenjerie intimă de altă culoare.
În ultimii ani, tot mai mulți jucători s-au plans de strictețea regulilor, însă organizatorii nici nu vor să audă de eventuale schimbări.",https://www.notabn.ro/de-ce-se-poarta-doar-culoarea-alba-la-wimbledon/,2020-03-06,About The Author
31,31,notabn.ro,Se caută soluții pentru ca alocațiile să fie cheltuite numai în interesul copiilor,"Cel puțin asta a declarat luni, pentru mass-media naționale, premierul Ludovic Orban. Potrivit acestuia, una dintre soluții ar fi ca alocațiile să fie înlocuite cu bonuri valorice.
,,Deocamdată n-am luat nicio decizie, în alte ţări există o reducere a impozitului care este tot o formă de scutire. Se pot găsi soluţii prin care să ne asigurăm că banii sunt cheltuiţi numai în interesul copiilor, de exemplu pot să existe vouchere. Deocamdata n-am luat nicio decizie” , a declarat Ludovic Orban.
În acest sens există chiar și o inițiativă legislativă la Camera Deputaților inițiată de deputatul PSD de Iași Silviu Macovei. Acesta propune propunând ca statul să acorde bonuri valorice în loc de bani pentru alocații, iar acele bonuri să poată fi folosite doar lucruri necesare copiilor: mâncare, rechizite şi haine. Potrivit aceleași inițiative legislative, părinţii care ar folosi bonurile valorice pentru alcool, ţigări şi cafea ar urma să fie amendați.
Rămâne de văzut dacă o astfel de inițiativă se va materializa printr-o lege.",https://www.notabn.ro/se-cauta-solutii-pentru-ca-alocatiile-sa-fie-cheltuite-numai-in-interesul-copiilor/,2020-03-06,About The Author
32,32,notabn.ro,"Piesa ,,Titanic Vals"", astăzi la Palatul Culturii din Bistrița","Astăzi, 28 noiembrie 2017, la Palatul Culturii Bistrița, va avea loc piesa ,,Titanic Vals” de Tudor Mușatescu, în regia lui Dan Tudor. Spectacolul va începe la ora 18.00
Bistrițenii se vor întâlni cu o temă atât de actuală românilor – cea a îmbogățiților peste noapte, a căror cultură și educație sunt mult depășite de ambiții de tot felul. În urma dramei scufundării Titanicului, familia obișnuită a unui funcționar din Câmpulung Muscel se trezește moștenind o avere fabuloasă, care trezește în majoritatea membrilor ei cele mai ridicole dorințe.
Ecranizarea piesei „Titanic vals” a adus în fața publicului actori de excelență: Ion Dichiseanu (Gigi Stamatescu), Ion Finteș­teanu (Primarul), Coca Andronescu (în rolul Sarmisegetuzei), ­Mi­tzura Arghezi Ca­meniță (Gena), Lucian Dinu (Traian), Liviu Bădescu (Decebal), Mihai Fotino (Dinu), Ion Lucian (Rădulescu Nercea), Horia Căciulescu (Flaș­ne­tarul), Constantin Rauțchi (Un funcțio­nar la primărie), Tamara Buciuceanu (Doica), Ștefan Mihăilescu Brăila (Un bătăuș electoral), Silvia Fulda (Chiria­chița).",https://www.notabn.ro/piesa-titanic-vals-astazi-la-palatul-culturii-din-bistrita/,2020-03-06,About The Author
33,33,notabn.ro,MDRAP a publicat ghidul solicitantului pentru inovare şi transfer tehnologic,"Ministerul Dezvoltării Regionale şi Administraţiei Publice (MDRAP), prin Autoritatea de Management pentru Programul Operaţional Regional 2014-2020, a aprobat, pe data de 20 iulie 2018, versiunea finală a Ghidului Solicitantului pentru Prioritatea de Investiţii 1.1. – Operaţiunea A: Măsuri de sprijin constând în acordarea unor ajutoare de stat şi ajutoare de minimis pentru entităţile de inovare şi transfer tehnologic (Axa prioritară 1 – Promovarea transferului tehnologic, Prioritatea de investiţii 1.1), în cadrul apelului de proiecte POR/2018/1/1.1.A./1.
Pot depune cereri de finanţare entităţile de inovare şi transfer tehnologic (ITT) legal constituite, autorizate provizoriu sau acreditate ori care urmează a fi autorizate provizoriu/ acreditate, din mediul urban şi rural, din regiunile mai puţin dezvoltate ale României: Nord Est, Sud Est, Sud Muntenia, Sud Vest Oltenia, Vest, Nord Vest şi Centru.
Entităţile de inovare şi transfer tehnologic pot fi:
Unităţi şi instituţii de drept public
– autorităţi publice centrale;
– autorităţi publice locale;
– institute naţionale de cercetare-dezvoltare, care funcţionează în coordonarea Ministerului Educaţiei Naţionale;
– instituţii de învăţământ superior de stat acreditate sau structuri de cercetare-dezvoltare ale acestora, fără personalitate juridică, constituite conform Cartei universitare;
– institute, centre sau staţiuni de cercetare-dezvoltare din subordinea Academiei Române sau a academiilor de ramură;
– alte institute, centre sau staţiuni de cercetare-dezvoltare organizate ca instituţii publice ori de drept public;
– centre internaţionale de cercetare-dezvoltare înfiinţate în baza unor acorduri internaţionale;
– institute sau centre de cercetare-dezvoltare organizate în cadrul societăţilor naţionale, companiilor naţionale şi regiilor autonome;
– alte instituţii publice sau de drept public care au ca obiect de activitate şi cercetarea-dezvoltarea ori structuri ale acestora legal constituite.
Unităţi şi instituţii de drept privat
– instituţii de învăţământ superior particulare acreditate sau structuri de cercetare-dezvoltare ale acestora, fără personalitate juridică, constituite conform Cartei universitare;
– institute sau centre de cercetare-dezvoltare fără scop patrimonial, recunoscute de utilitate publică;
– alte institute, centre sau staţiuni de cercetare-dezvoltare organizate ca persoane juridice de drept privat, fără scop patrimonial;
– alte organizaţii neguvernamentale, fără scop patrimonial;
– societăţi care au ca principal obiect de activitate cercetarea-dezvoltarea sau care au în obiectul de activitate şi cercetarea-dezvoltarea sau structuri ale acestora legal constituite;
– Camere de comerţ (şi industrie) (CC), (înfiinţate în baza Legii camerelor de comerţ nr. 335/2007, cu modificările şi completările ulterioare).
Entităţile din infrastructură se pot constitui şi cu participarea mai multor persoane juridice din categoriile de mai sus, precum şi în parteneriat cu organizaţii similare din alte state.
Vor fi sprijinite activităţi specifice realizării de investiţii pentru dezvoltarea entităţilor de inovare şi transfer tehnologic (ITT) şi a centrelor de competenţă, în concordanţă cu Strategia Naţională de Cercetare, Dezvoltare şi Inovare şi cu documentele regionale de specializare inteligentă: * crearea şi dezvoltarea infrastructurilor de inovare şi transfer tehnologic (ITT) – construcţia, extinderea şi dotarea cu echipamente şi software, şi *achiziţionarea de servicii de transfer tehnologic specific.
Pentru proiectele în care sunt incluse doar activităţi ce se încadrează în prevederile ajutorului de stat regional, ca şi pentru cele care includ şi activităţi ce intră sub incidenţa ajutorului de minimis, valoarea finanţării nerambursabile acordate este între minim 75.000 de euro şi maxim 3 milioane de euro, alocarea totală a acestui apel fiind de 66 de milioane de euro.
Proiectele pot fi depuse începând cu data de 20 august 2018, ora 12.00, până pe data de 20 februarie 2018, ora 12.00. Apelul de proiecte POR/2018/1/1.1.A/1 este non-competitiv (se menţine indiferent dacă valoarea solicitată a proiectelor depuse depăşeşte alocarea regională a apelului).
Ghidul solicitantului a fost publicat şi este disponibil, împreună cu toate anexele, în site-ul www.inforegio.ro, secţiunea APELURI DE PROIECTE: http://www.inforegio.ro/ro/por-2014-2020/apeluri-proiecte.html.",https://www.notabn.ro/mdrap-a-publicat-ghidul-solicitantului-pentru-inovare-si-transfer-tehnologic/,2020-03-06,About The Author
34,34,notabn.ro,Dacian Cioloș: Ministrul Justiției pregătește îngroparea dosarului privind violențele din Piața Victoriei din 10 august,"„Asistăm la un act manifest de a îngropa dosarul «10 august» și de decapitare a unui oponent esențial la deriva statului de drept așa cum o propune Coaliția PSD-ALDE. Ministrul Justiției continuă să participe cu mare sârguință la distrugerea instituțiilor statului, ignorându-și datoria cu care a fost învestit în funcția pe care o ocupă“, a declarat președintele fondator al Mișcării România Împreună, Dacian Cioloș.
„Nu este nicio surpriză comportamentul ministrului Toader. A procedat în aceeași manieră și când a dorit demiterea conducerii DNA: De data aceasta, folosește o informație parțial adevărată, parțial falsă, doar ca să poată declanșa o procedură de evaluare împotriva lui Augustin Lazăr pentru simplu motiv că acesta s-a opus public ministrului Justiției in numeroase ocazii. Dincolo de presiunile inacceptabile la adresa justiției, asistăm și la un act de intimidare care va avea repercusiuni asupra dosarului violențelor din 10 august. Tudorel Toader ne-a arătat că este iritat de ancheta Parchetului General încă de la începutul acesteia, așa că nu e de mirare că și-a găsit un moment în care să o blocheze“, a mai afirmat Dacian Cioloș.
Mișcarea România Împreună cere încetarea presiunilor asupra justiției, în cazul de față asupra Parchetului General și a procurorului general, Augustin Lazăr. Ministrul Justiției, Tudorel Toader, știe foarte bine că pretextul evaluării este un fals și știm și noi că el are obiceiul de a inventa acte și fapte după bunul său plac sau după interesul grupării politice pe care o servește. Un ministru al Justiției care se dedă la acte de presiune, lucrează cu neadevăruri și depune toate eforturile pentru a nu se afla adevărul se dezonorează pe sine și ideea de justiție. Îi cerem lui Tudorel Toader să se oprească de urgență din atacul său la instituțiile statului de drept, dacă nu pentru a mai salva ceva din onoarea rămasă, măcar pentru cetățenii acestei țări în slujba cărora ar trebui să lucreze.
Ministrul Justiţiei, Tudorel Toader, a anunţat sâmbătă, pe Facebook, că declanşează procedura legală pentru evaluarea activităţii manageriale desfăşurate de către procurorul general al Parchetului de pe lângă Înalta Curte de Casaţie şi Justiţie, Augustin Lazăr.",https://www.notabn.ro/dacian-ciolos-ministrul-justitiei-pregateste-ingroparea-dosarului-privind-violentele-din-piata-victoriei-din-10-august/,2020-03-06,About The Author
35,35,notabn.ro,"CNAIR SA a scos anul acesta la licitație proiecte în valoare de 13,8 miliarde de lei, finanțate din fonduri europene","Prioritatea absolută a Companiei este în acest moment Autostrada Sibiu-Pitești, parte importantă a Coridorului IV Pan-European. În acest context au fost scoase la licitație anul acesta contractele pentru proiectarea și execuția loturilor 1 și 5 ale acestui proiect de o importanță majoră pentru economia României. Până la sfârșitul anului, CNAIR SA intenționează să scoată la licitație și documentațiile pentru proiectarea și execuția loturilor 2, 3 si 4 ale acestei autostrăzi, după ce, împreună cu Institutul Geologic Român, va pune la punct documentația premergătoare.
Pentru dezvoltarea economică a zonei de sud a României, Compania a mai scos la licitație proiectarea și execuția celor 4 loturi ale Drumului Expres Craiova- Pitești, cu o lungime totală de 121 km.
Podul suspendat peste Dunăre de la Brăila, pentru care a fost scos la licitație anul acesta contractul destinat proiectării și execuției, reprezintă cel mai complex proiect de infrastructură lansat în ultimii 27 de ani în România. După ce va fi construit, Podul suspendat de la Brăila se va număra printre primele cinci poduri din Europa ca deschidere centrală (1.120 de metri).
Lărgirea la patru benzi a actualei Centuri a Capitalei pe sectorul DN 2 – A2, proiect care pevede demararea unor lucrări de execuție, reprezintă de asemenea un pas important pentru îmbunătățirea fluenței traficului periurban și de tranzit, în zona de Nord a Bucureștiului.
Tot pentru îmbunătățirea condițiilor de circulație pe Centura de Nord a Capitalei, a fost lansată în acest an licitația pentru proiectarea și execuția Pasajului de la Mogoșoaia.
Pentru eliminarea punctelor de conflict rutier în cele mai importante zone ale Centurii de Sud a Bucureștiului, CNAIR SA a lansat în licitație publică documentația pentru proiectarea și execuția pasajelor Berceni și Oltenița. Configurate ca sensuri giratorii suspendate, cele două pasaje vor îmbunătăți desfășurarea circulației în aceste zone.
Unul din cele mai importante proiecte pentru Capitală este Noua Autostradă de Centură, cunoscută și sub denumirea de Ringul 0, proiect care a fost la rândul său scos la licitație publică anul acesta. Sectorul de Sud, postat în SEAP, face parte din noul Inel de Centură a Capitalei și va fi similar proiectelor destinate fluidizării circulației în zona metropolelor europene.
Printre obiectivele de infrastructură pentru care CNAIR SA a scos la licitație anul acesta contracte de proiectare și execuție se mai numară: Varianta de ocolire Timișoara Sud, finalizarea Autostrăzii Brașov–Tg. Mureș-Cluj- Oradea (loturile 1,2,3 – Suplacu de Barcău-Borș), lărgirea la 4 benzi a DN7 (Bâldana – Titu) și Varianta de Ocolire a Municipiului Bârlad.
Tot în acest an Compania a lansat licitații publice pentru elaborarea unor Studii de Fezabilitate și Proiecte Tehnice destinate construcției Drumurilor de mare viteză Focșani – Bacău, Ploiești – Buzău, Bacău – Pașcani și Buzău – Focșani.
A fost postată pe SEAP și documentația destinată elaborării Studiului de Fezabilitate și Proiectului Tehnic pentru construcția drumului de legătură între A3 (Autostrada București-Ploiești) și Aeroportul Henri Coandă.
Informații suplimentare:
CNAIR SA mai are în pregătire proiecte de infrastructură rutieră, în valoare de 17,6 miliarde de lei fără TVA, care urmează să fie lansate în licitație publică anul acesta.
Alături de documentația pentru loturile 2, 3 și 4 ale Autostrăzii Sibiu-Pitești se mai află în elaborare contracte pentru proiectarea și execuția Variantei de Ocolire a Municipiului Bacău, a sectorului Nădășelu – Mihăești, aferent Autostrăzii Transilvania și a Secțunii E, aferentă Lotului 2 al Autostrăzii Lugoj- Deva.
De asemenea, Compania Națională pentru Administrarea Infrastructurii Rutiere a solicitat și a primit anul acesta aprobări de finanțare de la Comisia Europeană pentru proiectele Autostrăzilor:
Timișoara – Lugoj și Lugoj- Deva (sector Dumbrava – Deva), precum și pentru reabilitarea DN6.
La ora actuală se află în analiză la Comisia Europeană cererea de finanțare pentru reabilitarea DN76.
CNAIR SA va mai trimite anul acesta, Comisiei Europene, cereri de finanțare pentru proiectele Autostrăzilor Câmpia Turzii–Ogra–Tg. Mures și Sebeș – Turda (faza II).",https://www.notabn.ro/cnair-sa-scos-anul-acesta-la-licitatie-proiecte-valoare-de-138-miliarde-de-lei-finantate-din-fonduri-europene/,2020-03-06,About The Author
36,36,notabn.ro,Preotul Necula: Niciun copil nu se crește după rețete,"În loc să le cumpere telefoane copiilor, părinții ar trebui să-și petreacă mai mult timp cu ei, a spus marți, în cadrul unei dezbateri despre educarea părinților organizată în municipiul Sibiu, preotul Constantin Necula.
,,Copiilor noștri li se mint limitele, li s-au creat limite false, dovadă că împușcă pokemonii și dușmanii ne bat la porți. Au devenit mai dependenți de curent electric la iphone, nu de mama și tata. Această strategie are și această calitate pozitivă, de a spune tăiați curentul și luați-vă copiii de mână. E un început pe care sper să-l putem continua cu fermitate”, a spus preotul Constantin Necula.
El a precizat că ,,situația din țară este mult mai disperată decât pare”, în ceea ce privește copiii.
,,Copiii, în mod real, situația din țară este mult mai disperată decât pare la prima vedere. (…) Să nu ne îmbătăm cu apă rece. Niciun copil nu se crește după rețete. (…) În ciuda faptului că suntem într-un asalt teribil la mama, tata și copilul, constant că dacă nu e mama, tata și copilul, nu prea avem ce educa parental, ci doar între paranteze. Trebuie să fim conștienți, fără niciun fel de ură și fără niciun fel de ironizarea nimănui, sunt lucruri care sunt inalienabile. Una din inalienabilitățile astea ține de paternitate”, a declarat Necula, care, în continuare susține strategie națională pentru părinți nepolitizată..
,,Cea mai bună strategie pe care eu am văzut-o aplicată în România este cordialitatea în intervenția socială. Nicio lege din lumea asta nu ne va învăța să ne iubim unii pe alții. Ori ne iubim, ori nu ne iubim. Pot să dea orice legi vor. Din nefericire, trebuie să evităm cu maximum de responsabilitate orice fel de politizare a strategiilor ce le avem de aplicat, orice fel de ifose instituționale. E vremea să ne suflecăm mânecile pentru că mai e foarte puțin până pierdem tot. Dacă ne mințim în continuare, vom fi într-o debandadă la fel de mare. De aceea, apelul bisericii e simplu: cu frică de Dumnezeu, cu credință și cu dragoste să vă apropiați”, a adăugat Constantin Necula.
Necula alături de reprezentanți ai diferitelor fundații și asociații din județul Sibiu a participat, marți, la o dezbatere despre strategia națională de educație parentală, un proiect susținut cu finanțare elvețiană.
Părintele este pentru crearea unei platforme educative care să și opună rezistență valului de mediocritate și incultură instalat în societate.
,,Ne-am pierdut educația socială. Acesta este adevărul. Ne tapetăm pereții cu diplome, suntem absolvenți de multicursuri, suntem multitasking, dacă vreți cultura educațională, dar suntem tot mai departe de idealul uman pe care ni l-am propus să fim când eram noi înșine copii. (…) Cred că este momentul și o spun cu maximă responsabilitate, să creăm cel puțin între noi, o platformă de sprijin. (…) Fac parte integrantă dintr-un fenomen extrem de greu digerabil care este rezistența la tot ceea ce înseamnă mediocritate, impostură și incultură. Pedagogia nu se face de pe google. (…) Obsesia prostiei este eficientizarea. Deci așa vă veți da seama dacă vă conduce un prost sau un mediocru. Vrea să eficientizeze un sector. Copiii nu sunt un sector de eficientizat, ci sunt un sector de asumat și convertit în favoarea copiilor. (…) Sper ca în strategia de educația părinților să nu uităm și de părinți”, a afirmat Constantin Necula.",https://www.notabn.ro/preotul-necula-niciun-copil-nu-se-creste-dupa-retete/,2020-03-06,About The Author
37,37,notabn.ro,Primăria Bistrița a stabilit câștigătorii proiectelor cu finanțare nerambursabilă pe 2018,"Primăria Bistrița a finalizat selecția proiectelor care vor beneficia de finanțare nerambursabilă, iar propunerile vor fi votate în ședința Consiliului Local din data de 29.03.208.
Sumele, defalcate pe domenii de activitate, propuse pentru finanţare în cadrul celei de-a doua sesiuni de selecţie a proiectelor, sunt următoarele:
Nr. crt. Domeniul de activitate finanţat Suma aprobată prin Programul anual – lei – Suma aprobată prin HCL de aprobare a proiectelor în prima sesiune de selecţie – lei – Suma propusă pentru sesiunea a doua de selecţie – lei – Tineret 70.000 38.760,15 31.239,85 Sport – sporturi individuale şi sportul pentru toţi 120.000 70.908,50 49.091,50 Educaţie 80.000 47.044,76 32.955,24 Protecţia mediului 50.000 21.300 28.700 Relaţii internaţionale 60.000 51.031 8.969 Interdisciplinar 80.000 71.190,01 8.809,99 Social 80.000 68.469 11.531 Cultură 120.000 40.750 79.250 TOTAL 660.000 409.453,42 250.546,58
1.relaţii internaţionale, protecţia mediului şi interdisciplinar
Relaţii internaţionale – buget alocat – 60.000 lei Nr. crt. Solicitant Titlu proiect Suma aprobată – lei – 1. Asociaţia Tineri pentru Comunitate Bistriţa Festivalul de teatru româno – polonez, ediţia a II-a 2018 14.940 2. Belea Simona Maria Tradiţii româneşti la Besancon 15.000 3. Asociaţia Cornelius Art Bistriţa Sub semnul culorilor primare – centenar 2018 13.500 4. Asociaţia pentru Resurse Francofone Active Bistriţa – Besancon: Târguri solidare 7.591 Total 51.031 Suma rămasă nealocată: 8.969 lei Protecţia mediului – buget alocat – 50.000 lei 1. Fundaţia Cercetaşii Bistriţeni Happy Nature 15.000 2. Asociaţia Creative Ideas of Youth People to Society Green Energy 6.300 Total 21.300 Suma rămasă nealocată – 28.700 lei Interdisciplinar – buget alocat – 80.000 lei 1. Consiliul Judeţean al Persoanelor Vârstnice Bistriţa – Năsăud Seniori în anul Centenarului 15.000 2. Asociaţia de Scleroză Multiplă Bistriţa ADOPT 14.191 3. Asociaţia Dumbrava Minunată Bistriţa Istorie şi multiculturalitate 13.500 4. Vidican Claudiu Dorel Marcarea Centenarului României prin recreere şi mişcare în aer liber 13.500 5. Asociaţia Pro Hereditatem Tabără de creaţie 14.999,01 Total 71.190,01 Suma rămasă nealocată – 8.809,99 lei
2. domeniul cultură
Buget alocat – 120.000 lei Nr. crt. Solicitant Titlu proiect Suma aprobată – lei – 1. Casa de Cultură a Sindicatelor Bistriţa Colocviile şi Festivalul Naţional de Poezie ,,George Coşbuc” 12.250 2. Fundaţia Liviu Rebreanu Bistriţa Bătălia pentru Unire – Alexandru Vaida Voievod 15.000 3. Asociaţia Profesorilor de Istorie din România Bistriţa memorabilă – istorie şi tradiţii 13.500 Total 40.750 Suma rămasă nealocată: 79.250 lei
3. domeniul social
Social – buget alocat – 80.000 lei Nr. Crt. Solicitant Titlu proiect Suma aprobată – lei – Asociaţia Autism Europa Bistriţa Servicii psihosociale pentru familiile copiilor cu autism 15.000 Asociaţia Nevăzătorilor din România – filiala judeţeană Bistriţa – Năsăud SPORTACCES 12.762 Asociaţia Caritas Eparhial Greco Catolic Cluj – filiala Bistriţa Servicii integrate pentru semenii noştrii 10.707 Asociaţia Clubul Amazoanelor Bistriţene Nu am făcut destul, viaţa are prioritate 15.000 5. Fundaţia Inocenţi Zâmbete de copii la Inocenţi 15.000 Total 68.469 Suma rămasă nealocată: 11.531 lei
4. domeniile: tineret, sport şi educaţie",https://www.notabn.ro/primaria-bistrita-a-stabilit-castigatorii-proiectelor-cu-finantare-nerambursabila-pe-2018/,2020-03-06,About The Author
38,38,notabn.ro,Victor Ponta către membrii CeX al PSD: Haideți să susținem un singur candidat,"Victor Ponta încearcă pe ultima sută de metri să întoarcă decizia PSD de susținere a Vioricăi Dăncilă pentru funcția de președinte al României. Ponta vrea ca mâine la CeX PSD, membri PSD să ia decizia de merge împreună cu Pro România și ALDE la prezidențiale cu Mircea Diaconu candidat. El a publicat o parte a unui sondaj de opinie CURS, care arată că dintre toți candidații, doar Diaconu poate să-l înfrunte cu șanse pe actualul președinte, Klaus Iohannis.
„In Turul al doilea al Alegerilor Prezidentiale este favorit Klaus Iohannis/ este insa foarte interesant sa vedeti care este contracandidatul care primeste cele mai multe voturi : Mircea Diaconu!
Mircea Diaconu este cel mai dificil adversar pentru KI ( desi s-a lansat de putin timp si este blocat sau injurat de televiziunile finantate de PSD si Guvern) / urmeaza Dan Barna / cel mai facil contracandidat este evident Viorica Dancila .
Inteleg ca smecherii si profitorii care s-au “dezlipit” de Dragnea si acum stau “lipiti” de Dancila nu o lasa sa nu candideze pentru ca le strica lor blaturile si aranjamentele / insa pentru functionarea Guvernului dorinta lor egoista este un dezastru / la fel si pentru PSD .
Am un mesaj clar pentru membrii CEX al PSD care se reunesc maine : haideti sa sprijinim toti un candidat care ne reprezinta si care are sanse mari in turul al doilea lui Klaus Iohannis/ haideti sa ne folosim energia pentru a sustine in urmatoarele 14 luni o guvernare de centru stanga restructurata si reformata / nu distrugeti guvernarea si sansele la Alegerile Prezidentiale pentru orgoliul, interesul si egoismul catorva!
Inca mai este timp – dar foarte putin!”, a precizat Victor Ponta pe pagina sa de socializare.",https://www.notabn.ro/47318-2/,2020-03-06,About The Author
39,39,notabn.ro,"Deputatul USR,Cristina Iurişniţi vrea egalitate de şanse pentru femei şi bărbaţi","Preşedinta Comisiei pentru egalitatea de şanse pentru femei şi bărbaţi din Camera Deputaţilor, Cristina Iurişniţi, a transpus într-o nouă iniţiativă legislativă rezultatele consultărilor cu societatea civilă de la Parlamentul României. După ce în trecut a depus amendamente la legislaţia electorală privind reprezentarea paritară, la finalul acestei sesiuni parlamentare, deputata USR va depune propunerea legislativă pentru care speră să obţină susţinerea tuturor partidelor politice. Iniţiativa prevede un procent de minim 30% reprezentare pe listele electorale pentru ambele sexe, cât şi un sistem de tip fermoar (alternare consecutivă) a candidaţilor şi candidatelor.
„În România, peste 51% dintre cetăţeni sunt femei, dar reprezentarea parlamentară rămâne una dintre cele mai scăzute din Uniunea Europeană – doar 18% femei deputat şi senator. Avem datoria şi responsabilitatea de a găsi acele instrumente care generează egalitate de şanse şi de gen inclusiv la nivel politic, acolo unde se iau deciziile ce privesc în mod direct cetăţenii şi le afectează viaţa sub toate aspectele acesteia”, susţine doamna Cristina Iurişniţi.
Pe parcursul lunii iunie, preşedinta Comisiei pentru egalitatea de şanse s-a întâlnit cu reprezentanţi ai organizaţiilor neguvernamentale de profil din Bucureşti şi din ţară, printre care Romanian Women’s Lobby şi Centrul de Mediere şi Securitate Comunitară. În cadrul discuţiilor s-au dezbătut subiecte precum: modificarea legislaţiei electorale, bugetarea de gen, abordarea integrată a egalităţii de şanse şi reflectarea reprezentării paritare la toate nivelurile societăţii româneşti, violenţa domestică şi hărţuirea la locul de muncă, violenţa cibernetică etc.
La consultări, preşedinta Comisiei pentru egalitatea de şanse a subliniat necesitatea introducerii cotelor de reprezentare în legislaţia electorală şi adiacentă, conform recomandărilor Uniunii Europene şi ONU, amintind modelele altor state membre UE.
„Acolo unde femeile sunt mai prezente la nivel decizional şi politic – de exemplu, ţările nordice, Franţa sau alte ţări francofone – nivelul de trai este mai ridicat şi se înregistrează o calitate crescută a vieţii, iar studiile au arătat în mod repetat conexiunile dintre aceşti indicatori. Reprezentarea paritară este în interesul românilor, iar în 2019 şi 2020, ani electorali în România, cu atât mai mult acest subiect ar trebui să constituie o prioritate transpartinică”, a subliniat deputata USR.
Pentru sesiunea parlamentară septembrie-decembrie 2019, preşedinta Comisiei pentru egalitatea de şanse pentru femei şi bărbaţi din Camera Deputaţilor are în vedere completarea Legii 217/2003 pentru prevenirea şi combaterea violenţei domestice cu elemente privind violenţa cibernetică, de la definirea fenomenului şi până la măsuri şi instituţii responsabile în protejarea victimelor şi pedepsirea agresorilor.
PREŞEDINTE
Cristina-Ionela Iurişniţi
3 iulie 2019",https://www.notabn.ro/deputatul-usrcristina-iurisniti-vrea-egalitate-de-sanse-pentru-femei-si-barbati/,2020-03-06,About The Author
40,40,notabn.ro,"Horia Tecău și Jean-Julien Roger, campioni la Basel","de Mihai Sărmășan
Perechea formată din tenismanul român Horia Tecău şi olandezul Jean-Julien Rojer a câştigat duminică finala probei de dublu din cadrul turneului ATP de la Basel (Elveţia), dotat cu premii totale de 2.082.655 euro, după 7-5, 6-3 împotriva americanilor Taylor Fritz/Reilly Opelka.
Tecău şi Rojer, favoriţii numărul patru, au obţinut victoria în 69 de minute şi şi-au asigurat astfel calificarea la Turneul Campionilor. Tecău şi Rojer au mai jucat două semifinale la Basel, în 2015 şi 2016.
Tecău şi Rojer au primit un cec de 135.160 de euro şi 500 de puncte ATP la dublu. Tecău a jucat la Basel a 58-a finală de dublu din carieră.
Horia Tecău are acum 37 de titluri câştigate la dublu şi 21 finale pierdute. Are şi trei titluri cu Max Mirnîi și zece alături de Robert Lindstedt. Horia a mai câştigat în 2011 alături de Victor Hănescu (Acapulco) şi belgianul Dick Norman (Zagreb), în 2010 alături de Marcus Daniell (Auckland), iar în 2016 alături de Florin Mergea la Bucureşti. Horia a ieşit învingător în 2012 şi în proba de dublu mixt la Australian Open cu Bethanie Mattek-Sands.
sursa: AGERPRES",https://www.notabn.ro/horia-tecau-si-jean-julien-roger-au-castigat-proba-de-dublu-a-turneului-atp-de-la-basel/,2020-03-06,About The Author
41,41,notabn.ro,Parlamentul aprobă înființarea Liceului Teologic Romano-Catolic din Târgu Mureş,"Plenul Senatului, ca și cameră decizională, a votat propunerea legislativă privind înfiinţarea Liceului Teologic Romano-Catolic din Târgu Mureş.
71 de senatori au votat pentru adoptarea legii, 20 au fost împotrivă, iar 4 s-au abținut.
Legea va intra în vigoare după promulgarea de către Președintele României, Klaus Iohannis.
Conform textului acceptat, ca urmare a divizării liceului Bolyai Farkas din Târgu Mureş, în cadrul sistemului educaţional naţional se va înfiinţa Liceul Teologic Romano-Catolic Rákóczi Ferenc al II-lea. Instituţia nou creată va avea program în limba maghiară şi sediul tot în Târgu Mureş.
În decurs de 30 de zile de la aprobarea actului normativ, primăria oraşului Târgu Mureş trebuie să integreze noul liceu în reţeaua de sisteme de învăţământ a oraşului. Cursurile se vor ţine începând cu anul şcolar 2018-2019.
Proiectul nu se afla pe ordinea de zi a Senatului, dar a fost introdus la votul final la insistența PSD, ALDE și UDMR.
De precizat: înființarea liceului cu predare în limba maghiară la Tg. Mureș a fost subiect al recentelor discuții ale președinților Senatului și Camerei cu ministrul de Externe al Ungariei.
Potrivit unui amendament adus de Lavinia Cosma, deputat USR, Liceul Teologic Romano-Catolic II „Rákóczi Ferenc” din Târgu-Mureş va funcţiona în corpul B al Colegiului Naţional „Unirea”, acolo unde a funcţionat până în 1948 liceul teologic.
Iniţiatorii proiectului, deputaţii UDMR, susţin că înfiinţarea liceului teologic cu predare în limba maghiară îndeplineşte o „nevoie esenţială”. „În momentul de faţă este singura soluţie pentru ca elevilor să le fie respectat dreptul constituţional la educaţie şi să aibă o şcoală funcţională la Târgu-Mureş. Din punctul nostru de vedere, este o nevoie esenţială”, a declarat deputatul UDMR Szabó Ödön.",https://www.notabn.ro/parlamentul-aproba-infiintarea-liceului-teologic-romano-catolic-din-targu-mures/,2020-03-06,About The Author
42,42,notabn.ro,Bistrița intră în atmosfera sărbătorilor de iarnă,"Primăria Bistrița va deschide sezonul sărbătorilor și Târgul de Crăciun mâine după amiază. Primarul a lansat o invitație în acest sens pentru ora 17 în Ajunul zilei de Moș Nicolae.
,,Am onoarea să invit cetăţenii Municipiului Bistriţa la debutul manifestărilor dedicate sărbătorilor de iarnă, marţi, 5 decembrie 2017, de la ora 17.00, în Piaţa Centrală unde va avea loc deschiderea Târgului de Crăciun, aprinderea iluminatului festiv de sărbători şi un concert de colinde”, se arată în invitația lansată de primarul orașului, Ovidiu Crețu.
Evenimentele culturale, căsuțele cu produse tradiționale și ornamentele cu care ne-a obișnuit municipalitatea vor fi amplasate în jurul Bisericii Evanghelice.",https://www.notabn.ro/bistrita-intra-atmosfera-sarbatorilor-de-iarna/,2020-03-06,About The Author
43,43,notabn.ro,15 mai-ultima zi pentru depunerea cererilor pentru subvenţiile agricole,"Fermierii mai au la dispoziţie doar ziua de astăzi ca să depună cereri pentru subvenţiile agricole aferente acestui an.
Autorităţile atrag atenţia că după această dată nu se mai primesc cereri de plată, iar ministrul agriculturii, Petre Daea, a făcut un apel către fermieri să se mobilizeze în acest sens.
Ministrul agriculturii a făcut în repetate rânduri apel către fermieri să depună cererile pentru subvenţii la timp.
Solicitările depuse după această dată vor fi respinse, a mai subliniat Petre Daea, care spune că, anul trecut, ţara noastră a reuşit să atragă 3,3 miliarde de euro sub formă de subvenţii agricole, dar acest lucru a fost posibil doar cu respectarea termenelor cu stricteţe.
După 1 iunie, urmează controlul administrativ, inclusiv controlul preliminar al cererilor unice de plată, eşantionarea acestora şi transmiterea eşantioanelor, iar după 1 iulie APIA demarează controlul în teren pentru cererile unice de plată.
După 15 octombrie este planificată plata avansului din subvenţii.",https://www.notabn.ro/15-mai-ultima-zi-pentru-depunerea-cererilor-pentru-subventiile-agricole/,2020-03-06,About The Author
44,44,notabn.ro,"Pe 3-4 noiembrie, ediţia a XXIII-a a sesiunii anuale de comunicări științifice în incinta Muzeului Bistriţa","Complexul Muzeal Bistriţa-Năsăud, Secţia de Ştiinţele Naturii, în parteneriat cu S.C. ICPE Bistriţa S.A., Universitatea ,,Babeş-Bolyai” Cluj-Napoca – Laboratorul de Paleotheriologie şi Universitatea ,,Babeş-Bolyai” Cluj-Napoca, Facultatea de Geografie, Extensia Universitară Bistriţa, organizează SESIUNEA ANUALĂ DE COMUNICĂRI ŞTIINŢIFICE, ediţia a XXIII-a, în perioada 3-4 noiembrie 2017, în incinta Muzeului Bistriţa, începând cu ora 10.
Această manifestare de tradiţie a muzeului bistriţean are ca şi invitaţi cercetători, muzeografi, cadre didactice universitare, doctoranzi, studenţi, care îşi vor susţine rezultatele proiectelor de cercetare. Sesiunea este structurată pe trei secţiuni: Geologie-Geografie, Biologie şi Geoarheologie-Arheometrie. La această reuniune ştiinţifică se vor întruni specialişti din instituţii de profil din Bistriţa, Cluj-Napoca şi din ţară: Complexul Muzeal Bistriţa-Năsăud, S.C. ICPE Bistriţa S.A., Universitatea ,,Babeş-Bolyai” Cluj-Napoca, Administraţia Parcului Naţional Munţii Rodnei, Institutul de Cercetări Biologice Cluj-Napoca, Centrul Regional de Sănătate Publică Cluj-Napoca, Universitatea de Științe Agricole și Medicină Veterinară Cluj-Napoca, Colegiul Tehnic Turda, Universitatea Transilvania din Brașov, Muzeul Maramureșean Sighetu Marmației, Asociaţia Naţională a Cercetătorilor Ştiinţifici din Muzee, Laborator Analize Medicale MedStar, Cluj-Napoca.
Lucrările prezentate, redactate în limbi de circulaţie internaţională, vor fi publicate în anuarul muzeului: ,,Studii şi cercetări, Seriile Geology-Geography şi Biology”, volumul 22.",https://www.notabn.ro/pe-3-4-noiembrie-editia-xxiii-sesiunii-anuale-de-comunicari-stiintifice-incinta-muzeului-bistrita/,2020-03-06,About The Author
45,45,notabn.ro,Boboteaza-marea sărbătoare creștină,"Sărbătoarea Botezului Domnului (Boboteaza) a fost instituită în amintirea botezului primit de Hristos de la Sfântul Ioan Botezătorul în apa Iordanului şi este prăznuită, potrivit calendarului ortodox, la 6 ianuarie. Se mai numeşte Epifania sau Teofania, adică Arătarea Domnului, pentru că în această zi s-a arătat Mântuitorul, care stătuse până atunci necunoscut, a ieşit pentru prima dată în lume, fiind mărturisit ca Mesia.
Botezul Domnului în Iordan are o dublă semnificaţie: pe de o parte, prin cufundarea în apele Iordanului, Iisus Hristos sfinţeşte firea apelor, pregătind oarecum botezul creştin; pe de altă parte, în această zi, Sfânta Treime s-a arătat pentru prima dată: Dumnezeu Tatăl, prin glasul care zice: “Acesta este Fiul Meu iubit întru care am binevoit”, Duhul Sfânt în chip simbolic de porumbel, care odihneşte peste Hristos, şi Mântuitorul botezat de Ioan în apa Iordanului.
Ca şi alte sărbători împărăteşti, Botezul Domnului era prăznuit întotdeauna cu mare solemnitate. Pe la anul 400, împăraţii Honorius şi Arcadius au interzis spectacolele de circ în această zi. Cel mai de seamă eveniment legat de această sărbătoare în vechime era botezul solemn al catehumenilor (cei care doreau să devină creştini), care voiau să imite astfel botezul Mântuitorului în Iordan.
Cum botezul era numit în vechime “luminare”, sărbătoarea Bobotezei a mai primit numele de “sărbătoarea luminilor” sau “a luminării”, rămasă până astăzi în cărţile ortodoxe de slujbă. În aceeaşi zi se săvârşeau Ceasurile Mari sau Împărăteşti, la care asistau împăraţii bizantini şi demnitarii lor.
La români, sărbătoarea a fost, alături de cea a Naşterii, una dintre cele mai populare. În fiecare an, în cetăţile de scaun ale Ţărilor Româneşti, Botezul Domnului se serba cu deosebit fast, iar sfinţirea Agheasmei Mari se făcea întotdeauna de mitropolitul ţării, în prezenţa domnitorului şi a curţii.
Obiceiuri de Bobotează
Boboteaza are, pe lângă înţelesurile creştine, trăsături de mare sărbătoare populară. În ziua Bobotezei, predomină practicile de purificare prin stropire cu Agheasmă Mare şi de botezare a credincioşilor, la care poporul a adăugat rituri de alungare a spiritelor malefice: spălatul sau scufundarea în apa râurilor şi lacurilor, împuşcăturile, aprinderea focurilor, afumarea oamenilor, vitelor şi gospodăriilor.
De asemenea, Boboteaza include motive specifice tuturor zilelor de reînnoire a anului: local se colindă, se fac farmece şi descântece, se află ursitul, se fac previziuni astronomice pentru anul ce vine şi pentru holde.
De Bobotează se crede că se deschide cerul şi animalele vorbesc şi că oamenii, în ofensiva împotriva spiritelor rele, sunt ajutaţi de lupi, singurii care văd aceste spirite, le aleargă şi le sfâşie cu dinţii.
Tot în această zi are loc Chiraleisa, obicei de purificare a spaţiului şi de invocare a rodului bogat, organizat de copii după modelul colindelor. În ajun sau chiar de Bobotează, mici grupuri de băieţi intră în curţile oamenilor şi înconjoară casele, grajdurile, adăposturile pentru fân, sunând din clopoţei şi tălăngi, rostind în cor: “Chiraleisa, /spic de grâu /până-n brâu, /roade bune, /mană-n grâne!”.
Colindătorii poartă la căciuli busuioc, brad, vâsc, salcie, plante cu multiple semnificaţii. În alte zone, copiii poartă colaci şi lumini aprinse în mâini, ocolesc casele de trei ori, cerându-i lui Alexie, răspunzător cu încălzirea timpului în luna martie, grâne bogate în noul an",https://www.notabn.ro/boboteaza-sarbatoarea-botezului-domnului/,2020-03-06,About The Author
46,46,notabn.ro,Generator de radiofrecvență pentru tumorile hepatice și traumatismele splenice la SJU Bistrița,"Spitalul Județean de Urgență Bistrița vine cu o nouă veste bună pentru sistemul medical, și anume, tumorile hepatice și traumatismele splenice vor putea fi operate aici.
Asta, în urma unei investiții de 27.000 de euro în achiziția unui Generator de radiofrecvență, care va fi utilizat de Dl.Dr. Radu Elisei, un medic de perspectivă, specializat în această tehnologie.",https://www.notabn.ro/generator-de-radiofrecventa-pentru-tumorile-hepatice-si-traumatismele-splenice-la-sju-bistrita/,2020-03-06,About The Author
47,47,notabn.ro,Klaus Iohannis: Am decis să retrag decorațiile tuturor celor care au condamnări penale,"Președintele României, Klaus Iohannis, a anunțat că va retrage toate decorațiile celor care au condamnări penale.
„Am decis să retrag, în baza prevederilor legale, decorațiile tuturor celor care au condamnări penale. Am demarat deja această procedură de retragere a ordinelor naționale, conferite în numele statului român, demers care va fi finalizat în foarte scurt timp, iar numele persoanelor vizate vor fi comunicate opiniei publice”, a menționat președintele.",https://www.notabn.ro/klaus-iohannis-am-decis-sa-retrag-decoratiile-tuturor-celor-care-au-condamnari-penale/,2020-03-06,About The Author
48,48,notabn.ro,Klaus Iohannis a semnat decretul pentru numirea în funcţia de procuror general al ÎCCJ şi DNA,"Preşedintele Klaus Iohannis a semnat joi decretul pentru numirea în funcţia de procuror general al Parchetului de pe lângă Înalta Curte de Casaţie şi Justiţie a Gabrielei Scutea, pe o perioadă de trei ani, anunţă Administraţia Prezidenţială.
De asemenea, şeful statului a semnat decretele pentru numirea în funcţia de procuror şef al Direcţiei Naţionale Anticorupţie a lui Crin-Nicu Bologa, pe o perioadă de trei ani şi pentru numirea în funcţia de procuror şef al Direcţiei de Investigare a Infracţiunilor de Criminalitate Organizată şi Terorism a Elenei-Giorgiana Hosu, pe o perioadă de trei ani.
Pe 14 februarie, Secţia pentru procurori a CSM a anunţat că i-a transmis preşedintelui Klaus Iohannis avizele date pentru propunerile de numire la şefia Parchetului de pe lângă Înalta Curte de Casaţie şi Justiţie, Direcţiei Naţionale Anticorupţie şi Direcţiei de Investigare a Infracţiunilor de Criminalitate Organizată şi Terorism.
Secţia pentru procurori a CSM a înaintat şefului statului propunerile ministrului Justiţiei pentru numirea în cele trei funcţii, însoţite de avize.
Secţia a acordat următoarele avize: Gabriela Scutea – aviz negativ pentru funcţia de procuror general al PICCJ; Crin Nicu Bologa – aviz pozitiv pentru funcţia de procuror-şef al DNA; Giorgiana Elena Hosu – aviz negativ pentru funcţia de procuror-şef al DIICOT.",https://www.notabn.ro/klaus-iohannis-a-semnat-decretul-pentru-numirea-in-functia-de-procuror-general-al-iccj-si-dna/,2020-03-06,About The Author
49,49,notabn.ro,Recensământ agricol şi al populaţiei aprobate de Guvern,"Guvernul va aproba prin două ordonanţe de urgenţă măsuri privind organizarea recensămintelor pentru 2020-2021, cel agricol şi al populaţiei, de către Institutul Naţional de Statistică, după ce premierul a acceptat introducerea pe ordinea de zi suplimentară a şedinţei de Executiv a celor două proiecte.
Ultimul recensământ al populației României a fost făcut în anul 2011, iar în 2021 va fi realizat unul nou, iar recensământul agricol a fost în 2010 și în acest an trebuie făcut noul recensământ.",https://www.notabn.ro/recensamant-agricol-si-al-populatiei-aprobate-de-guvern/,2020-03-06,About The Author
50,50,notabn.ro,"USR, reacţie după postarea Ambasadei Rusiei: Nu întinaţi memoria victimelor comunismului","Uniunea Salvaţi România solicită Ministerului Afacerilor Externe să reacţioneze oficial la afirmaţiile Ambasadei Federaţiei Ruse legate de aşa-zisa „aniversare” a 75 de ani de la „eliberarea” României de către Armata Roşie în contextul discuţiilor recente despre comportamentul soldaţilor sovietici în timpul celui de-al Doilea Război Mondial.
Reamintim pe această cale Ambasadei Federaţiei Ruse că, la nivel internaţional, nu doar Uniunea Europeană ci şi organizaţii la care Federaţia Rusă este parte, precum Consiliul Europei şi OSCE au adoptat documente în care sunt condamnate toate regimurile totalitare, inclusiv stalinismul şi comunismul.
A face apologia dictatorului Stalin într-o ţară care a trăit pentru aproape jumătate de secol trauma regimului comunist impus cu tancurile, aşa cum s-a petrecut şi în celelalte ţări „eliberate” de Armata Sovietică, înseamnă a dispreţui memoria tuturor victimelor comunismului.
Uniunea Salvaţi România nu va accepta să participe la nicio manifestare care să aniverseze un moment istoric care a însemnat, odată cu sfârşitul regimului nazist, începutul totalitarismului comunist. Dimpotrivă, ne exprimăm speranţa că, la 80 de ani de la semnarea pactului Ribbentrop-Molotov, pe 23 august 2019 vom organiza cum se cuvine Ziua Europeană a Comemorării Victimelor regimurilor totalitare, indiferent de natura sau numele acestora: Comunism, Fascism, Nazism, Stalinism. Doar printr-un efort comun de păstrare e memoriei colective vom putea lupta împotriva celor care folosesc frica, extremismul şi intoleranţa ca arme de luptă împotriva valorilor noastre comune europene.",https://www.notabn.ro/usr-reactie-dupa-postarea-ambasadei-rusiei-nu-intinati-memoria-victimelor-comunismului/,2020-03-06,About The Author
51,51,notabn.ro,Biblioteca Județeană Bistrița-Năsăud deschide o filială în Roionul Glodeni din Republica Moldova,"În contextul Acordului de Asociere dintre Raionul Glodeni, Republica Moldova, și județul Bistrița-Năsăud, România, în orașul Glodeni va fi inaugurată Filiala Bibliotecii Județene ,,George Coșbuc” Bistrița-Năsăud.
Aceasta va fi deschisă pe baza Bibliotecii Raionale ,,Vasile Coroban” amplasată în incinta Centrului de Cultură Glodeni.
În scopul familiarizării cu condițiile de activitate a bibliotecii din Glodeni și stabilirii procedurii de deschidere a filialei bibliotecii din Bistrița, în raionul Glodeni, s-a deplasat o delegație din România, din care au făcut parte directorul Bibliotecii Județene, Ioan Pintea, care au pregătit acest eveniment în urmă cu câteva luni.
Biblioteca Județeană a convenit efectuarea unor lucrări de reparații, dotarea spațiului cu mobilier, echipament informatic performant, iar ulterior – și cu importante colecții de carte. Partea română a invitat șefii de biblioteci și muzee din raionul Glodeni să efectueze o vizită de documentare la Bistrița.
Astfel că vineri, 15 iunie 2018, ora 15:00 are loc deschiderea bibliotecii „George Coșbuc” la Glodeni, Republica Moldova, filială a Bibliotecii Județene Bistrița-Năsăud ! Ceremonia de inaugurare va fi succedată de un program cultural-artistic cu participarea ansamblului „Dor Românesc” din județul Bistrița-Năsăud.",https://www.notabn.ro/biblioteca-judeteana-bistrita-nasaud-deschide-o-filiala-in-roionul-glodeni-din-republica-moldova/,2020-03-06,About The Author
52,52,notabn.ro,Mircea BADEA îl atacă mișelește pe Victor REBENGIUC. Cum reacționează societatea civilă? (Video),"Semnătura pusă de actorul Victor Rebengiuc pe listele #FărăPenali a trezit reacții largi de simpatie în rândul populației. Cel care l-a jucat pe Moromete (dar și pe Tipătescu) ne spune un lucru simplu: hoții nu trebuie să conducă.
Într-o intervenție virulentă la Antena3, Mircea Badea a spus despre maestrul Victor Rebengiuc că un „actoraș de mâna a treia.” Scriitorul Mihai Neamțu a comentat sec, pe Facebook: „Așa vede un vierme viața unui fluture.”
Minutul 33.",https://www.notabn.ro/mircea-badea-il-ataca-miseleste-pe-victor-rebengiuc-cum-reactioneaza-societatea-civila-video/,2020-03-06,About The Author
53,53,notabn.ro,"Robert Sighiartău despre demiterea Ecaterinei Andronescu: ""Ridică vălul de pe descompunerea morală a guvernării PSD""","Demiterea Ecaterinei Andronescu arată că guvernarea PSD-ALDE se scufundă într-o mlaștină morală fără precedent în ultimii 30 de ani. Disperată, Viorica Dăncilă încearcă, cu o ceșcuță, să salveze ambarcațiunea care ia apă din toate părțile.
Declarația fostului ministru al Educatiei referitoare la cazul cumplit al fetei din Caracal este de un cinism și de o mizerie morală strigătoare la cer: „Eu am învățat de acasă să nu mă urc cu un străin în mașină”. Ce mai lipsea, să dea direct vina pe Alexandra pentru nenorocirea care i s-a întâmplat ?
Declarația asta fără suflet arată că Ecaterina Andronescu nu a învățat nimic. Nici măcar să tacă atunci când devine tot mai clar că Alexandra e victima ticăloșiei, prostiei și incompetenței de care pesediștii sunt strâns legați, le-au promovat masiv. Alexandra nu a avut mașină la scară și nici vreun sistem decent de mijloace de transport în comun.
Iar nenorocirea României este că un astfel de personaj ca Ecaterina Andronescu a condus, în repetate rânduri, tocmai ministerul de la care trebuie să pornească, pe fundamentul marilor valori, renașterea morală a societății românești – Educația.
sursa: Facebook Robert Sighiartău",https://www.notabn.ro/robert-sighiartau-despre-demiterea-ecaterinei-andronescu-ridica-valul-de-pe-descompunerea-morala-a-guvernarii-psd/,2020-03-06,About The Author
54,54,notabn.ro,Turneul celor 4 trambuline debutează astăzi în Germania,"Cel mai important eveniment al fiecărui sezon de sărituri cu schiurile are loc în Germania și Austria. Cu o tradiție de peste 60 de ani, Turneul Celor Patru Trambuline sau „competiția de la cumpăna dintre ani” are loc în fiecare an începând cu 1953. În total, ca de obicei vom avea parte de patru etape, două au loc în Germania la Obersdorf și Garmish-Partenkirchen, iar ultimele două au loc în Austria la Innsbruck și Bischofshofen.
Singura ediție din istorie care a avut doi câștigători s-a întâmplat în 2005/06, atunci când Janne Ahonen și Jakub Janda au terminat concursurile cu exact același punctaj.
De asemenea, doi săritori au realizat „marele șlem”, bifând victoria în toate cele patru etape. Este vorba despre Sven Hannawald, în 2002, la ediția cu numărul 50, și Kamil Stoch, polonezul care a dominat autoritar ediția 2017/18. Cele mai multe victorii ale Turneului Celor Patru Trambulinele are Janne Ahonen, cinci, el fiind secondat de Jens Weissflog cu patru, iar pe locul trei, la egalitate, cu trei victorii se află Helmut Recknagel și Bjorn Wirkola.
Pentru victoria în ediția cu numărul 67 vom avea câțiva sportivi ce au fost impresionanți în actuala stagiune a Cupei Mondiale. În primul rând este vorba despre niponul Ryoyu Kobayashi, tânărul sportiv în vârstă de 22 de ani având la activ deja patru victorii și ocupând locul întâi la general. Principalul său rival va fi, cu siguranță, Stoch, învingătorul ultimelor două ediții. Pe lângă cei doi, în lupta pentru victorii se vor mai implica Piotr Zyla, Johann Andre Forfang, Robert Johansson, Andreas Wellinger, Karl Geiger sau Stephan Leyhe.
Ca de obicei însă, Turneul Celor Patru Trambuline poate fi atât imprevizibil, cât și spectaculos. Este momentul cheie al sezonului pentru orice fan al săriturilor cu schiurile și Eurosport vă invită să-l savurați timp de mai bine de o săptămână.
Program transmisiuni TV:
Sâmbătă, 29 decembrie:
Ora 17:15 – Calificări – Oberstdorf – Eurosport 1HD
Duminică, 30 decembrie:
Ora 17:15 – Concurs Individual – Oberstdorf – Eurosport 1 & 1HD
Luni, 31 decembrie:
Ora 14:45 – Calificări – Garmish-Partenkirchen – Eurosport 1 & 1HD
Marți, 1 ianuarie:
Ora 14:45 – Concurs individual – Garmish-Partenkirchen – Eurosport 1HD
Joi, 3 ianuarie:
Ora 15:00 – Calificări – Innsbruck – Eurosport 1 & 1HD
Vineri, 4 ianuarie:
Ora 15:00 – Concurs individual – Innsbruck – Eurosport 1 & 1HD
Sâmbătă, 5 ianuarie:
Ora 18:00 – Calificări – Bischofshofen – Eurosport 1 & 1HD
Duminică, 6 ianuarie:
Ora 18:00 – Concurs individual – Bischofshofen – Eurosport 1 & 1HD
sursa: www.eurosport.ro",https://www.notabn.ro/turneul-celor-4-trambuline-debuteaza-astazi-in-germania/,2020-03-06,About The Author
55,55,notabn.ro,Klaus Iohannis conduce detaşat conform unui sondaj IMAS realizat în luna ianuarie 2019,"PSD conduce în topul preferințelor pentru alegerile europarlamentare, iar preşedintele Klaus Iohannis ar obține 34,9% din voturi – arată sondajul IMAS realizat la comanda Europa FM, în perioada 11 – 30 ianuarie.
Dacă europarlamentarele ar avea loc duminică, PSD ar obţine 17.4%, iar PNL 16,5%. Pe locul trei e USR cu 9,3% din intențiile de vot. ALDE coboară pe 4 – cu 9,1 procente.
Dacă în loc de luna noiembrie, alegerile prezidențiale ar avea loc duminică – Klaus Iohannis ar rămâne favorit cu 34,4% din intențiile de vot, în cădere cu 0.5% fata de sondajul IMAS din decembrie.
Călin Popescu Tăriceanu l-ar depăși de aproape trei ori pe Liviu Dragnea cu 15.4%, față de 6 la suta, pe locul 3 s-ar situa Victor Ponta – 13.2% și pe locul 4 Dacian Cioloș, cu 10.9%.
Procentul celor nehotărâți sau celor care nu răspund este de 8.2%.
Interviurile au fost realizate prin telefon, utilizând metoda CATI (Computer Assisted Telephone Interviewing).
Eşantionul este probabilist, multistratificat, cu extragere aleatoare a persoanei. Respondenții au fost selectaţi aleator de către calculator, prin generarea automată de numere de telefon; Pentru acest studiu au fost intervievate 1011 persoane cu vârste de 18 ani și peste; Perioada de realizare a interviurilor: 11 – 30 ianuarie 2019. Eroarea de eşantionare este de +/- 3.1%.",https://www.notabn.ro/klaus-iohannis-conduce-detasat-conform-unui-sondaj-imas-realizat-in-luna-ianuarie-2019/,2020-03-06,About The Author
56,56,notabn.ro,Președintele este foarte mulțumit de activitatea conducerii Direcției Naționale Anticorupție,"Purtătorul de cuvânt al Preşedintelui României, Mădălina Dobrovolschi a precizat, într-o conferinţă de presă susținută marți, 11 iulie a.c., la Palatul Cotroceni, că Președintele României este foarte mulțumit de activitatea conducerii Direcției Naționale Anticorupție:
„Vreau să vă amintesc faptul că Președintele României, nu mai departe de ultima conferință de presă, la care știu că ați fost cu toții prezenți, a primit o întrebare tocmai despre acest subiect și, vă amintesc, încă o dată, evaluarea domnului Președintele, faptul că este foarte mulțumit de activitatea conducerii Direcției Naționale Anticorupție. Mai mult de atât, nu există comentarii suplimentare. Vorbiți, desigur, despre acțiunile unor alte instituții, care au dreptul să acționeze constituțional. Dar, din acest punct de vedere, Administrația Prezidențială nu are alte lucruri de adăugat. Mulțumesc foarte mult!”",https://www.notabn.ro/presedintele-este-foarte-multumit-de-activitatea-conducerii-directiei-nationale-anticoruptie/,2020-03-06,About The Author
57,57,notabn.ro,Medalie istorică la Campionatul European de Seniori la bob feminin,"Medalie de argint istorică la Campionatul European de Seniori pentru echipajul de bob 2 persoane feminin.
La Sigulda, Andreea Grecu, pilot, și Ioana Gheorghe au reușit să confirme așteptările și să urce pe podium. Tricolorele au fost la două zecimi de aur, câștigat de Rusia. Pe trei a terminat Germania.
Felicitări, fetelor! Felicitări antrenorului Paul Neagu!",https://www.notabn.ro/medalie-istorica-la-campionatul-european-de-seniori-la-bob-feminin/,2020-03-06,About The Author
58,58,notabn.ro,"Dacian Cioloș: ""Îmi asum fără niciun fel de rezerve susținerea totală a Laurei Codruța Kovesi""","Fostul premier al României, Dacian Cioloș, și-a exprimat întreaga susținere pentru candidatura doamnei Laura Codruța Kovesia pentru postul de procuror-șef al Parchetului European.
Fosta șefă a DNA a rămas în competiție împreună cu alți doi candidați din alte țări.
„Îmi asum fără niciun fel de rezerve susținerea totală a Laurei Codruța Kovesi pentru funcția de procuror-șef al Parchetului European. Voi face tot ce stă în puterea mea pentru a ajuta și a susține această candidatură.
În ultimii 30 de ani, actuala clasă politică a alungat românii care au dorit să facă ceva pentru România. I-a împiedicat pe cei care au vrut să se implice și a construit o elită politică formată din infractori și din oameni lipsiți de onestitate. Ajunge! A venit vremea să refuzăm lungul șir de umilințe și să facem ceva concret pentru viitorul țării noastre”, a precizat Dacian Cioloș.
Ministrul justiției, Tudorel Toader, a anunțat că nu va susține această candidatură. De asemenea, mai mulți lideri și europarlamentari ai PSD și ALDE, au anunțat că nu o sprijină pe fosta șefă a DNA.",https://www.notabn.ro/dacian-ciolos-imi-asum-fara-niciun-fel-de-rezerve-sustinerea-totala-a-laurei-codruta-kovesi/,2020-03-06,About The Author
59,59,notabn.ro,MEN: 152 953 de înscrieri în învățământul primar în prima etapă a calendarului,"Un număr de 152.953 de cereri au fost depuse în prima etapă din calendarul de înscriere în învăţământul primar (8 – 26 aprilie) pentru anul şcolar 2018 – 2019, informează Ministerul Educaţiei Naţionale, într-un comunicat transmis marţi AGERPRES.
Potrivit sursei citate, din totalul cererilor, 129.689 (84,8%) vizează copii cu vârsta de 6 ani împliniţi până la data de 31 august 2018 inclusiv, iar 23.264 de cereri (15,2%) – copii cu vârsta de 6 ani împliniţi începând cu data de 1 septembrie 2018.
Lista copiilor înmatriculaţi, informaţii privind numărul locurilor rămase libere şi situaţia copiilor neînscrişi după prima etapă vor fi afişate în unităţile de învăţământ şi pe site-urile acestora, respectiv ale inspectoratelor şcolare judeţene/ al municipiului Bucureşti în data de 30 martie.
A doua etapă este programată în perioada 12 – 18 aprilie, rezultatele urmând a fi afişate în data de 23 aprilie.
Între 24 aprilie şi 4 mai, inspectoratele şcolare vor soluţiona toate cazurile nerezolvate după finalizarea etapei a doua",https://www.notabn.ro/men-152-953-de-inscrieri-in-invatamantul-primar-in-prima-etapa-a-calendarului/,2020-03-06,About The Author
60,60,notabn.ro,"Traian Băsescu: ""Opoziţia trebuie să încerce acum!""","Fostul președinte al României, Traian Băsescu, atrage atenția reprezentărilor opoziției că este ultimul moment favorabil pentru depunerea unei moțiuni de cenzură împotriva Guvernului.
Traian Băsescu spune că opoziția trebuie să aibă conștiința împăcată că a încercat și pentru a nu fi catalogată ca partașă alături de PSD-ALDE la distrugerea țării.
„Opoziţia trebuie să înţeleagă un lucru elementar : fie că vorbim despre economie, despre justiţie, despre reprezentare la nivel UE, despre viaţa de zi cu zi a românilor, majoritatea PSD – ALDE scufundă ţara în mod accelerat.
Este ultimul moment când opoziţia mai poate depune o moţiune de cenzură, cu ceva şanse de reuşită, pentru îndepartarea de la putere a guvernului marionetă Dăncilă. Altfel, opoziţia este părtaşă la distrugerea României de către această adunătură de ticăloşi ai politicii autohtone.
Opoziţia trebuie să aibă conştiinţa împăcată că a încercat.
PS – Ştiu că sunt mulţi „filosofi” care spun că n-ar fi momentul. Probabil, după ei, momentul potrivit este la Crăciun”, a precizat președintele Băsescu pe pagina sa de socializare.",https://www.notabn.ro/traian-basescu-opozitia-trebuie-sa-incerce-acum/,2020-03-06,About The Author
61,61,notabn.ro,Mari români. Gabriel Țepelea,"Gabriel Țepelea, un om de cultură român şi om politic, parlamentar PNŢCD, membru de onoare al Academiei Române. Gabriel Țepelea s-a născut pe 6 februarie 1916, în comuna bihoreană Borod.
Anii studenției i-a petrecut la Cluj, când a publicat şi volumul de epigrame „Instantanee”.
S-a înscris în Partidul Naţional Ţărănesc (PNȚ) în anul 1933, același an în care a devenit student la Cluj, iar în 1934 l-a întâlnit pentru prima data pe Iuliu Maniu, făcând parte dintr-o delegaţie de studenţi care l-au vizitat pe acesta la Bădăcin.
După absolvirea facultății și un stagiu în Franța în 1938 a făcut Şcoala de ofiţeri de rezervă la Ploieşti în 1939-1940, după care până la intrarea României în război în 1941 a funcţionat ca profesor de franceză la Liceul Comercial din Lipova.
A făcut războiul pe ambele fronturi – la fortificații și apoi la MStM, în calitate de corespondent de război.
În 1943 îi apare volumul „Plugarii condeieri din Banat”, scânteia care a generat subiectul tezei sale de doctorat – Literatura în grai bănăţean. În 1944 apare volumul „Nuvele”, care primise in 1941 premiul de nuvelă istorică. În 1945 apare volumul „Ţara Bihariei”. În perioada 1942-1944 a fost membru în comitetul de redacție al publicației „Ardealul” care a apărut la București în timpul ocupației Transilvaniei de Nord.
Perioada tulbure de tranziţie la comunism a trăit-o sub semnul luptei politice pentru câştigarea alegerilor din 1946, când a candidat pentru un loc de deputat în Bihor.
Între 1945-1949 este asistent universitar la Cluj, apoi profesor secundar la Timişoara şi apoi la Bucureşti la Liceele „Spiru Haret”, „Matei Basarab” şi „Regele Mihai”, unde a avut la limba franceză elevi cu nume devenite mai târziu sonore.
În aceşti ani văd lumina tiparului „Problema omului în societatea românească” şi „Noui aspecte ale problemelor ţărăneşti”, lucrări definitorii pentru legătura sa cu cultura umanistă și cu cei care lucrează pământul – originea sa.
În 1948 şi-a luat doctoratul cu Magna cum laude, conducătorul său de doctorat fiind George Calinescu, pentru care a nutrit totdeauna un mare respect. Comisia de doctorat era formată din : Iorgu Iordan – preşedinte şi George Călinescu, Tudor Vianu, Umberto Cianciollo, Al. Rosetti – membri.
Tot în anul 1948 se mai petrece şi un alt eveniment important în viaţa sa: i se naşte unicul fiu.
În 1949, chiar în ziua de Sf. Maria este arestat, ca mulți alţi intelectuali și oameni politici asemeni lui, şi începe judecarea sa „pentru uneltire contra ordinii sociale”. Este condamnat în 28 decembrie 1950 de Tribunalul Militar la 6 ani de închisoare cu pierderea drepturilor şi confiscarea averii. Pedeapsa este executată, în timpul detenţiei se perindă prin mai multe penitenicare, printre care vestitul Canal, iar viaţa la care se întoarce în 1955 după eliberare nu mai seamănă deloc cu cea pe care o părăsise în 1948: soţia divorţase, silită de împrejurări, nu mai avea casă, nu avea un serviciu.
Mult mai târziu a publicat, cu mare reticenţă şi la insistenţele celor din jur, două volume de versuri create în timpul detenţiei şi memorate prin repetare zilnică: „Cântece de Galeră” (1996) şi „Anii Nimănui” (1998).
Remarcabil şi definitoriu pentru personaliatea lui Gabriel Ţepelea este că, deşi a suferit detenţia şi marginalizarea în toţi anii regimului comunist care au urmat detenției, nu s-a plâns niciodată, nu a nutrit o ură manifestă pentru torţionari sau cei care l-au nedreptăţit şi nu a transmis altora această ură.
După eliberare a fost muncitor necalificat la cooperativa „Cartonajul”, apoi bibliotecar la Liceul „Mihail Eminescu”şi profesor secundar încă doi ani, apoi în anul 1960 a fost dat afară definitiv din învăţământ printr-o decizie a Comitetului Executiv al Sfatului Popular al Capitalei. Un ministru luminat îl reîncadrează în învăţământ în 1962, Gabriel Ţepelea devenind lector şi apoi conferenţiar la facultatea de Filologie din Timişoara (pentru el la București nu era posibil). Începe un lung calvar de 19 ani de navetă, la început la Timişoara, apoi la Piteşti din 1964 până în 1981.
În 1965 publică la Timişoara studiile „Date noi despre răscoala lui Horea” şi „Şcoala vernaculară din Timişoara”.
În aceşti ani a publicat lucrările „Argeşul în lumina toponimiei” (1969), „Studii de istorie și limbă literară” (1970), „L’influence du latin médieval sur le roumain littéraire de Transylvanie” (în colaborare, 1971), „Corelația limbă-literatură” (1971), „Momente din evoluția limbii române literare” (cu Gh. Bulgăr, 1973) şi „Ano, Ano, logojano” (1974), pe lângă alte numeroase cursuri de facultate. În 1989 publică volumul „Opţiuni şi retrospective”.
În anul 1990 Gabriel Țepelea, la vârsta de 74 ani, răspunde prezent la chemarea foştilor săi colegi din PNŢ şi fondează împreună Partidul Naţional Ţărănesc Creştin și Democrat ( PNȚCD), reluându-şi activitatea politică abandonată în 1948. Este o perioadă de muncă grea, lui Gabriel Țepelea i se cere să structureze Departamentul de studii, doctrină și programe al PNȚCD în calitate de director al acestuia. Candidează, în 1990 la fel ca și în 1946, în Bihor şi este ales deputat, fiind reales deputat până în anul 2000, adică pe durata a trei legislaturi (prima fiind de numai 2 ani, 1990-1992). Se retrage din voință proprie din activitatea politică în anul 2000.
Volumele sale de memorialistică și istorie a culturii române vechi publicate în perioada de după 1990, printre care „Iuliu Maniu în fața istoriei” (1993, coordonator), „Amintiri și evocări” (1994), „Ion Mihalache în fața istoriei” (1994, coordonator), „Rememorări de istorie, literatură și cultură națională” (1994), „Pentru o nouă istorie a literaturii și culturii române vechi” (1994), „Din gândirea creștin-democrată românească” (1995, coordonator), „O Europă și cealaltă” (1995, traducere după Wilfried Martens), „Corneliu Coposu în fața istoriei” (1996, coordonator), „Însemnări de taină” (1997), „Așteptând” (1997), „Călătorii interioare” (1998), „Caius Iacob – viața și opera” (1999, prefață și coordonare), „Călătorie prin veac” (1999), „Dezbateri parlamentare” (1999), „Secvențe din purgatoriu” (1999), „Itinerar în vremi de cumpănă” (2000) reprezintă în mare parte rezultatul unei munci anterioare asidue, care a fost transcrisă de pe numeroasele caiete acumulate în vrafuri pe dulapuri și în vasta sa bibliotecă cu contribuția unor voluntari meritorii care le-au cules și corectat sub supravegherea sa.
Mai multe suferințe cronice și o orbire progresivă aveau să-i limiteze capacitatea de a scrie. În toată această perioadă, în ciuda acestui handicap crescând, a continuat să scrie și să publice. Au apărut volumele „Credinţă şi speranţă: pagini de publicistică radiofonică (1943-2004) / Gabriel Ţepelea” (2006), „Întâlniri la răscrucea unor destine” (2011).
A acumulat în viață multe onoruri și titluri, pe măsura muncii sale asidue, numeroaselor sale opere publicate (25 volume și 700 articole, studii și comunicări), contribuțiilor științifice și devotatei sale activități didactice. A fost preşedinte al Societăţii de ştiinţe istorice şi filologice, filiala Bucureşti, membru al Uniunii Scriitorilor, Doctor Honoris Causa al mai multor universităţi, a fost proclamat Omul anului, laureat cu diplome pentru „Opera omnia” şi alte distincţii din partea unor publicaţii şi societăţi culturale.
Dar fără îndoială cele mai dragi recunoașteri și titluri au fost pentru Gabriel Țepelea cel de membru de onoare al Academiei Române (obținut în 1993) și gradul de Ofițer al Legiunii de Onoare franceze (obținut în 2001).
S-a stins cu zâmbetul pe buze în patul său în ziua de 12 aprilie 2012, la vârsta de 96 ani, cu câteva zile înainte de Paști și s-a prezentat în fața Celui de Sus împăcat cu lumea și cu sine însuși. Ne-a părăsit atunci un mare om.
Scris cu profund respect și admirație,
Dr. Ing. Vlad-Florian Țepelea
(Mulţumiri dlui Preşedinte al Asociaţiei La Maison Roumaine, dl Alexandru Herlea, pentru acest material)",https://www.notabn.ro/mari-romani-gabriel-tepelea/,2020-03-06,About The Author
62,62,notabn.ro,"Un antreprenor din judeţul Satu Mare investeşte 3,3 mil. euro într-o fabrică de ambalaje de hârtie. Investiţia vine din fonduri europene şi din aportul unui partener german","Cristian Lazăr, un antreprenor din judeţul Satu Mare, intenționează să construiască o fabrică de ambalaje de carton în valoare de circa 3,3 milioane de euro, suma provenind din bani europeni şi de la un partener german. El nu a oferit numele companiei germane care va face această investiţie.
Fabrica va fi construită în cadrul parcului industrial Bistriţa Sud, din localitatea Sărata, judeţul Bistriţa-Năsăud, pe un teren de 2.000 mp şi va avea circa 60 de angajaţi.
„Investiţia în hala de tipar împreună cu utilajele de tipar va depăşi 1,5 mil. euro şi se va re­­aliza în parteneriat cu un pro­ducător din Ger­mania. Uti­­lajele necesare pentru secţia de ştanţare vor necesita al­te investiţii, de circa 1,8 mil. euro, cofinan­ţate în proporţie de peste 50% din fonduri euro­pene. Terenul conce­sio­nat este de 3.500 de mp, iar su­pra­faţa construită va fi de 2.000 mp“, a spus Cristian Lazăr pentru Ziarul Financiar.",https://www.notabn.ro/un-antreprenor-din-judetul-satu-mare-investeste-33-mil-euro-intr-o-fabrica-de-ambalaje-de-hartie-investitia-vine-din-fonduri-europene-si-din-aportul-unui-partener-german/,2020-03-06,About The Author
63,63,notabn.ro,"NY Times: Regimul naționalist-populist al lui Orban Viktor aruncă cu bani în cluburile de fotbal și subfinanțează Sănătatea din Ungaria, spitalele ajungând în paragină, iar medicii emigrând cu miile","Prestigioasa publicație de peste Ocean, NY Times, face o radiografie dură a ce înseamă puterea Premierului Orban Viktor în Ungaria – pentru fotbal, mumă, pentru Sănătate, ciumă!
Jurnaliștii americani deplâng paragina din sistemul de Sănătate și dau de înțeles că Orban investește în stadioane și în fotbal, în general – desi echipele maghiare nu fac mari performanțe în competițiile europene – pentru că e mai ușor a fura bani din construirea unui stadion, decât din punerea la punct a toaletelor din spitale.
Bunăstarea de tip Orban a ajuns și la echipa de fotbal din satul copilăriei lui Orban…
La câteva zeci de metri de casa copilăriei sale din Felcsut, se înalță, maiestuos, stadionul de fotbal Pancho Arena. Acest stadion beneficiază de o clinică medicala de cel mai înalt nivel, de teren încălzit , de un muzeu și are peste 3800 de locuri, adică dublu față de populația din localitate.
Prin contradicție cu luxul arenei de fotbal, spitalul din regiune – susțin jurnaliștii americani – nu are toalete funcționale.
Orban a schimbat legislatia pentru a permite direcționarea, mai ales, spre fotbal a banilor de taxe și impozite dinspre mediul privat– 1,5 mld de dolari au ajuns la cluburi sportive în Ungaria, ca urmare a acestei legi. O sumă semnificativă – 83 milioane de dolari -a mers spre echipa din Felcsut, ”Puskas Akademia FC”, care e controlată de o fundație, al cărei co-fondator e Orban însuși.
Reprezentanți ai societății civile din Ungaria, cum este și Attila Juhasz, sugerează că există suspiciuni de corupție în jurul modului în care s-au cheltuit acești bani…Aceștia susțin că, din construcția de stadioane, este mai ușor de sifonat banii, decât din investițiile în Sănătate…
Statisticile arată ca aprox. 5000 de medici au emigrat, ca urmare a salariilor proaste și a condițiilor de lucru din spitale. Un medic din Spitalul Honved, care a și demisionat în semn de protest, susține că pacienții așteptau și 10 ore să fie tratați, din cauză că erau prea puțini angajați, în timp ce doctorii ajungeau să lucreze și 300 de ore pe lună.
De altfel, Orban a avut grijă ca Sănătatea să nu aibă portofoliu în Guvernul său – nu există un minister de resort.
Astfel, nu a mai avut cine să comenteze că banii merg la sport, în loc să meargă la Sănătate, un domeniu deficitar în țara vecină.
Transparency International a susținut că există certe suspiciuni de corupție în modul în care s -au cheltuit acești bani publici în sport. Într-un fel sau altul, pare că au ajuns tot la apropiați poolitici ai lui Orban – dintre cele 6 federații sportive eligibile pentru finanțare din banii guvernamentali, 5 erau conduse de colegi din FIDESZ de-ai Premierului Orban.
Finanțarea sportului cu bani publici mai avea un scop: crearea pentru liderii populiști, cum este Orban Viktor, a unui bazin electoral. Metoda cinică pâine și circ este caracteristică și altor populiști, de altfel, atât Bolsonaro, în Brazilia, cât și Salvini în Italia, au avut grijă să țintească această baza electorală…",https://www.notabn.ro/ny-times-regimul-nationalist-populist-al-lui-orban-viktor-arunca-cu-bani-in-cluburile-de-fotbal-si-subfinanteaza-sanatatea-din-ungaria-spitalele-ajungand-in-paragina-iar-medicii-emigrand-cu-miile/,2020-03-06,About The Author
64,64,notabn.ro,Varianta Ocolitoare a Municipiului Suceava aproape finalizată,"Varianta Ocolitoare a Municipiului Suceava este aproape finalizată. Contractul are o valoare de 61,2 milioane lei, iar termenul de execuţie a fost iniţial de nouă luni, lucrările au fost începute anul trecut în luna octombrie.
Managerul de proiect Vasile Strîmbeanu a afirmat că există „un progres satisfăcător al lucrărilor, având în vedere condiţiile meteo”. Pentru cei interesaţi de aspectele tehnice, Strîmbeanu a precizat că s-au finalizat lucrările de terasamente la parcarea de la km 0, la suprastructura rutieră s-a finalizat stratul de balast stabilizat şi primul strat de mixtură asfaltică. La nodul rutier şi la parcare au început lucrările la montajul sistemului fotovoltaic de iluminat. Ieri urma să se finalizeze stratul de mixtură asfaltică pe breteaua de intrare dinspre Suceava şi pe cele de intrare/ieşire dinspre şi spre Fălticeni, pe o suprafaţă de circa 4.000 de mp, şi zidul de sprijin de la km 1. „Mai avem lucrările de foraj pentru stabilizarea pământului de fundare, executate până acum în proporţie de 60%, se lucrează pe încă un tronson la stabilizarea stratului de balast. Stadiul fizic actual este de 40%. Încercăm prin mobilizare şi accelerarea lucrărilor să respectăm termenul asumat”, a afirmat Vasile Strîmbeanu, termenul asumat fiind 17 septembrie 2019.",https://www.notabn.ro/varianta-ocolitoare-a-municipiului-suceava-aproape-finalizata/,2020-03-06,About The Author
65,65,notabn.ro,O tânără a căzut de la al 4-lea etaj al unui bloc din Bistrița,"O tânără în vârstă de 28 de ani a căzut, sâmbătă dimineaţa, de la etajul al patrulea al unui bloc de locuinţe din municipiul Bistriţa, la faţa locului fiind trimis echipajul de terapie intensivă mobilă al SMURD, potrivit Inspectoratului pentru Situaţii de Urgenţă Bistriţa-Năsăud. Ea a supraviețuit ca prin minune.
Tânăra a fost găsită conştientă, cu un traumatism la coloana vertebrală şi a fost transportată la Spitalul Judeţean de Urgenţă pentru investigaţii medicale suplimentare.
În cauză se efectuează cercetări pentru a se stabili împrejurările în care a avut loc incidentul, dacă acesta a fost sau nu o tentativă de sinucidere.
Foto: Libertatea.ro",https://www.notabn.ro/o-tanara-a-cazut-de-la-al-4-lea-etaj-al-unui-bloc-din-bistrita/,2020-03-06,About The Author
66,66,notabn.ro,Clotilde Armand a fost desemnată candidata USR pentru Primăria sectorului 1,"Europarlamentarul Clotilde Armand a fost desemnată candidata USR pentru Primăria sectorului 1, iar Radu Mihaiu pentru Primăria sectorului 2.
”Le mulţumesc mult colegilor din USR sector 1 pentru încredere. Trebuie să recâştigăm sectorul 1. Pentru că incompetenţa PSD a distrus destul, pentru că promisiunea din 2016 trebuie onorată”, a scris Armand, pe Facebook.
Mihaiu este antreprenor IT, „un om implicat în proiecte sociale de peste 10 ani, fost secretar de stat în Guvernul Cioloş şi un foarte bun manager”, potrivit unui comunicat de presă.
„Vreau să avem o curăţenie ca acasă, să ne simţim în siguranţă ca acasă – atât noi, cât şi copiii noştri. Vreau mai multă verdeaţă. Vreau să nu mai fim nevoiţi să mergem cu maşina la muncă sau la distracţie – pentru că ajungem acolo fie pe jos, fie cu transportul în comun, fie cu mijloace de transport alternative (biciclete, trotinete, ride sharing). Şi pentru ca toate acestea să se întâmple, vă propun 5 direcţii principale de care sectorul 2 are atâta nevoie: curăţenie, infrastructură şcolară, trafic, timp personal şi încurajarea mediului de afaceri”, afirmă preşedintele USR sector 2.
USR se va întuni pe 30 noiembrie pentru a modifica statutul partidului, astfel încât formațiunea să poată susține și candidați independenți la alegeri, respectiv pe Nicușor Dan la alegerile pentru Primăria Capitalei, potrivit unui comunicat de presă.",https://www.notabn.ro/clotilde-armand-a-fost-desemnata-candidata-usr-pentru-primaria-sectorului-1/,2020-03-06,About The Author
67,67,notabn.ro,"Mihai Șora, la decernarea premiilor Societății Timișoara: „Cel mai important lucru este să fii demn”","La Timişoara au fost acordate premiile Societății Timișoara. Vineri, la Biblioteca Centrală Universitară „Eugen Todoran” din oraș au fost prezenți filosoful Mihai Șora și sciitoarea Ana Blandiana.
Mihai Șora a primit premiul „Ion Monoran”.
„Cel mai important lucru este să fii demn. A fi demn înseamnă, în primul rând, a fi tu însuți, deci a fi adevărat. A fii demn înseamnă în primul rînd a fi sincer și a începe prin a nu te minți pe tine însuți. Trage la cântar atâîta cât cântărești, nu aâtt cât îți închipui că ai putea să tragi. Trebuie să stai cu ochii deschiși și să ai un simț al proporțiilor”, a spus Mihai Șora într-un filmuleț filmat chiar în această dimineață pe malul Begăi, la Timișoara.",https://www.notabn.ro/mihai-sora-la-decernarea-premiilor-societatii-timisoara-cel-mai-important-lucru-este-sa-fii-demn/,2020-03-06,About The Author
68,68,notabn.ro,Salariul mediu a scăzut cu 145 lei,"Câştigul salarial mediu brut a fost în ianuarie 2018, de 4.143 lei, în scădere faţă de luna precedentă cu 145 lei (-5,5%), arată datele publicate astăzi de Institutul Naţional de Statistică (INS).
Potrivit documentului, valorile cele mai mari ale câştigului salarial mediu nominal net s-au înregistrat în activităţi de servicii în tehnologia informaţiei (inclusiv activităţi de servicii informatice) (6.120 lei), iar cele mai mici în hoteluri şi restaurante (1.494 lei).
Comparativ cu luna ianuarie a anului precedent, câştigul salarial mediu nominal net a crescut cu 8,0%. Indicele câştigului salarial real1 faţă de aceeaşi perioadă a anului precedent a fost de 103,5%.
Totodată, indicele câştigului salarial real a fost de 93,8% pentru luna ianuarie 2018 faţă de luna precedentă. Faţă de luna octombrie 1990, indicele câştigului salarial real a fost de 180,9%, cu 12 puncte procentuale mai mic faţă de cel înregistrat în luna decembrie 2017.
Comparativ cu luna decembrie a anului 2017, în luna ianuarie a acestui an, în majoritatea activităţilor din sectorul economic, nivelul câştigului salarial mediu net a fost mai mic faţă de luna precedentă ca urmare a acordării în luna decembrie 2017 a primelor ocazionale (prime trimestriale, semestriale, anuale, pentru performanţe deosebite sau al 13-lea salariu), drepturilor în natură şi ajutoarelor băneşti, plăţii sumelor din profitul net şi din alte fonduri (inclusiv tichete de masă şi tichete cadou). De asemenea, câştigurile salariale medii nete din luna ianuarie au fost mai mici comparativ cu luna precedentă ca urmare a nerealizărilor de producţii ori încasărilor mai mici (funcţie de contracte) sau a angajărilor de personal cu câştiguri salariale mici.
Potrivit sursei citate, în ianuarie, creşterile câştigului salarial mediu net faţă de luna precedentă au fost determinate de acordarea de prime ocazionale (prime anuale şi pentru performanţe), drepturi în natură şi ajutoare băneşti, sume din profitul net şi din alte fonduri, dar şi de aplicarea prevederilor legale
În cele din urmă, în sectorul bugetar s-au înregistrat creşteri ale câştigului salarial mediu net faţă de luna precedentă ca urmare a aplicării prevederilor legale pentru personalul plătit din fonduri publice.",https://www.notabn.ro/salariul-mediu-a-scazut-cu-145-lei/,2020-03-06,About The Author
69,69,notabn.ro,A fost demarată licitaţia pentru proiectarea Spitalului Regional de Urgență Cluj,"Procedura de licitație restrânsă pentru achiziția serviciilor de proiectare a Spitalului Regional de Urgență din Cluj și de asistență tehnică a fost lansată de Ministerul Sănătății pe platformele electronice de specialitate ale României și Uniunii Europene (SICAP și JOUE). Valoarea estimată a contractului de servicii este de 68.604.513,80 lei fără TVA, iar toți cei interesați au termen de depunere a candidaturilor data de 17 februarie 2020.
„După cum am mai declarat, lansarea marilor proiecte de infrastructură reprezintă un punct strategic în programul de Guvernare. Este al doilea spital regional, după cel din Iași pentru care am lansat oficial procedura de achiziție a serviciilor de proiectare. Câștigătorul desemnat, are termen 1 an de zile de la semnarea contractului să realizeze proiectul tehnic, ulterior se va demara procedura de licitație și construcția efectivă a spitalului”, a declarat Victor Costache, ministrul Sănătății.",https://www.notabn.ro/a-fost-demarata-licitatia-pentru-proiectarea-spitalului-regional-de-urgenta-cluj/,2020-03-06,About The Author
70,70,notabn.ro,Important. Mii de medicamente ieftine vor fi scoase din farmacii,"Mii de medicamente ieftine riscă să fie scoase din producţie în curând, din cauza taxei clawback. Printre produsele care ar urma să fie scoase de pe piaţă se numără medicamente esenţiale în tratamentul cancerului, al afecţiunilor cardiovasculare, neurologice şi gastrointestinale.
Potrivit Asociaţiei Producătorilor de Medicamente Generice, taxa clawback a ajuns deja la 24,13% în primul trimestru al acestui an, faţă de 19,86% în primul trimestru al anului trecut sau de 15,62% – în primul trimestru al anului 2016. Această taxă se aplică ,,în mod uniform” atât medicamentelor scumpe, cât şi celor ieftine.
,,Având în vedere că taxa clawback se aplică la un preţ al medicamentului care include adaosurile distribuitorilor şi farmaciilor, care devin fixe la un preţ al medicamentului mai mare de 300 de lei, impactul pe medicamentele ieftine este considerabil mai mare. De exemplu, taxa clawback, la nivelul din trimestrul I, reprezintă 34% din preţul de producător pentru medicamentele sub 25 de lei şi este de abia 24% pentru medicamentele peste 3.000 lei”, precizează APMGR.
Se pare că producătorii de medicamente generice nu mai pot susţine un consum de care nu sunt responsabili şi care creşte în special din cauza introducerii necondiţionate pe lista de medicamente compensate a medicamentelor inovative, potrivit Agerpres.
,,Nu este echitabil pentru noi să finanţăm un consum pe care nu îl generăm. Mai important, nu ne putem permite să finanţăm acest consum, ceea ce înseamnă că trebuie să renunţăm la medicamentele ale căror costuri de producţie nu mai pot fi acoperite sau să închidem facilităţi de producţie. Şi pacienţii şi economia României vor pierde”, afirmă Adrian Grecu, preşedintele APMGR.",https://www.notabn.ro/important-mii-de-medicamente-ieftine-vor-fi-scoase-din-farmacii/,2020-03-06,About The Author
71,71,notabn.ro,Mesaj al lui Vlad Voiculescu către Gabriela Firea: „Veți da socoteală. Cu sau fără autorizație“,"Vlad Voiculescu, fost ministru al Sănătății, a reacționat dur, joi seară, după ce primarul general al Capitalei, Gabriela Firea, a motivat respingerea cererii Federației Românilor de Pretutindeni de a organiza un miting în Piața Victoriei, în 10 august, prin faptul că un milion de participanți – potrivit cifrei estimate de organizatori – ar perturba grav activitatea și circulația în București.
Firea a precizat și că PSD a intenţionat organizarea unui miting la care să participe un milion de persoane, dar în urma discuţiilor cu instituţiile implicate în menţinerea ordinii publice s-a decis redimensionarea.
„Gabriela Firea ne spune că protestul de pe 10 august nu a primit autorizație pentru că s-au anunțat 1 milion de oameni, ceea ce ar perturba, dom’le, Capitala. Tot Gabriela Firea îndeamnă «organizatorii» să își reconsidere solicitarea și să fie REZONABILI. Ba, mai mult, ne dă exemplul PSD, care ar fi vrut inițial să aducă 1 milion de oameni (sic!), dar până la urmă a adus doar 300-400.000 oameni (sic!), ca să nu exagereze“, scrie Vlad Voiculescu pe Facebook.
„1. Gabriela Firea, doamnă, sunt câteva diferențe între mitingul PSD-ALDE și astea ale noastre, ale celorlalți. Primul și cel mai important ar fi că la noi nu există «organizatori» care aduc manifestanți cu autocare. Și pentru că nu există băieții ăștia care să alerge oamenii și să le ofere 50 sau 100 de lei (diferit, în funcție de localitate) sau să îi amenințe că le taie ajutorul social sau cu pierderea serviciului, cum ar putea cineva (oricine) să limiteze numărul participanților? Nu e greu să vă imaginați, faceți un «exercițiu de imagine»!
2 (sau B). Gabriela Firea, doamnă, de un an și jumătate încoace, sute de mii de oameni ies în stradă pentru că VOI, un partid de nesimțiți și infractori, ne scoateți pe toți din minți! Pentru că nu se mai poate! Pentru că VOI sunteți orice altceva decât REZONABILI!“, îi scrie cofondatorul RO+ primarului general.
„Rezonabil este să le interziceți să protesteze celor care au trebuit să își câștige pâinea în altă țară din cauza guvernărilor voastre hoațe și proaste și vin PE BANII LOR la București doar ca să vă înjure pe voi?
Rezonabil este să le interziceți să protesteze celor care au trimis în țară ani de zile mai mulți bani decât toate investițiile străine, pentru sănătatea părinților, pentru școala copiilor și în general pentru tot ce n-ați făcut voi?
Rezonabil este, ca primar general, să numiți oamenii «veninoși» și «așa-numiți cetățeni»?
Rezonabil este să îi luați lui Călin Farcaș orice șansă la viață pentru a vă susține protejații în poziții de șefi de spitale?
Rezonabil este să vă bateți joc de oamenii din țara asta, să îi lăsați fără medicamente, să nu construiți niciun spital, nici chiar cele pentru care aveți fonduri europene încă din 2014?
Rezonabil este ca după „doar doi ani“ în care nu ați făcut nimic, să vă lamentați și să dați vina pe opoziție?
Rezonabil este ca un șef de partid să fie condamnat de două ori și după câteva zile de la propria condamnare să modifice Codul Penal pentru a se face scăpat, pe dânsul și pe alți infractori?
Rezonabil este halul în care analfabeții, infractorii și nesimțiții din partidul dumneavoastră își bat joc de justiție?
Rezonabil este să îndatorați țara asta cât pentru generații de acum înainte?
Pentru toate astea și pentru multe altele, veți da socoteală! Cu sau fără autorizație!
P.S. Totuși, dacă vreți să limitați numărul de oameni nemulțumiți și exasperați de ce faceți, retrageți codurile penale, retrageți legile justiției, nu mai băgați bățul prin gard cu grațierea și amnistia (penală și/sau fiscală), încetați cu manipulările și mizeriile de fiecare zi și puneți dracului mâna pe treabă, că de-aia v-au votat oamenii“, încheie Vlad Voiculescu mesajul adresat Gabrielei Firea.",https://www.notabn.ro/mesaj-al-lui-vlad-voiculescu-catre-gabriela-firea-veti-da-socoteala-cu-sau-fara-autorizatie/,2020-03-06,About The Author
72,72,notabn.ro,Reprezentanți ai PSD din Transilvania îi cer lui Dragnea convocarea CEx,"Mai mulți reprezentanți ai PSD din filialele din zona Transilvaniei s-au întâlnit pentru a analiza situația internă a partidului. Aceștia au ajuns la concluzia că trebuie convocat de urgență Comitetul executiv al partidului pentru a stabili strategia politică și ce vor face legat de statutul lui Liviu Dragnea.
„Am avut in aceasta dupa amiaza o intalnire cu colegii din PSD din Transilvania. Am discutat cateva ore, fiecare cu argumentele sale, despre directia in care trebuie sa se indrepte pe termen scurt si mediu Partidul Social Democrat. M-am bucurat enorm sa vad ca parerile coincid in cele mai multe privinte si am stabilit ca incepand de astazi vom vorbi intre noi, membrii PSD din Transilvania, mult mai des si vom avea pozitii unitare atunci cand se va vorbi despre viitorul nostru.
Sustinem fara rezerve Guvernul PSD-ALDE si aplicarea in continuare a Programului de Guvernare.
Toate atacurile si disensiunile publice intre membrii PSD cu functii de conducere de la Bucuresti trebuie sa inceteze rapid pentru a ne concentra pe rezultatele guvernarii si pentru a ne putea tine de cuvantul dat romanilor in 2016.
Cerem presedintelui Liviu Dragnea convocarea in cel mai scurt timp posibil a unei sedinte (sau a cate sedinte este nevoie) a Comitetului Executiv National pentru a clarifica eventualele nemultumiri a unor colegi. PSD este un partid democratic unde fiecare are dreptul sa isi exprime liber punctul de vedere dar ne dorim sa auzim nemultumirile in cadrul sedintelor statutare ale partidului si nu in mass media”, a precizat președintele PSD Maramureș, Gabriel Zetea.",https://www.notabn.ro/reprezentanti-ai-psd-din-transilvania-ii-cer-lui-dragnea-convocarea-cex/,2020-03-06,About The Author
73,73,notabn.ro,"Clotilde Armand: ""PSD S.R.L. - Așa funcționează PSD. Din banii noștri. Între timp infrastructura rutieră din România este o catastrofă.""","PSD S.R.L. – Am decis să vă prezit câțiva ”specialiști PSD” de la Ministrul Transporturilor. Începem cu membrii Adunării Generale a Acționarilor și ai Consiliului de Administrație de la C.N.A.I.R (Compania Națională de Administrare a Infrastructurii Rutiere). Așadar:
Președinte: Costin Mihalache
Studii de specialitate? Zero. Dumnealui a absolvit Academia de Poliție.
Competențe? Funcționar de bază din ultimii ani în toate guvernele PSD, câștigător lunar al unor venituri cuprinse între 5.000 și 10.000 de euro. Cu o zi înainte dl Costin Mihalache a fost numit în funcţia de consilier de stat în cadrul aparatului propriu de lucru al prim-ministrului Viorica Dăncilă.",https://www.notabn.ro/clotilde-armand-psd-s-r-l-asa-functioneaza-psd-din-banii-nostri-intre-timp-infrastructura-rutiera-din-romania-este-o-catastrofa/,2020-03-06,About The Author
74,74,notabn.ro,O lămurire,"Autor: Gabriel Purcăruș
Admir liderii Poloniei, Ungariei, Cehiei, Slovaciei și Israelului, precum și pe cei ai Braziliei sau Marocului sau Iordaniei (ca să vedeți că nu sunt anti-semit, nici islamofob). Lideri care pun pe primul plan dezvoltarea și bunăstarea țării lor, securitatea și demnitatea cetățenilor, cultura și traditiile popoarelor lor înaintea intereselor globaliste și agendelor progresiste impuse în mod arogant de birocrații de la ONU sau UE (vezi migrația dezordonată, ideologia de gen etc). Și care țări, culmea, deși nu cânta melodia impusă de alții, totuși prosperă.
Mi-aș dori să văd și în România un președinte, un prim ministru sau parlamentari cu poziți similare, nu analfabeți sau hoți de tip PSD, dar nici slugi tehnocrate ale Bruxeles-ului, sau marionete ale lui Soros, care nu au alt program decât „Jos PSD” că pe urmă mai vedem noi.
Poți fi european fără să te prostituezi în fața birocratilor UE. Poți să fii deschis și tolerant cu minoritățile de orice fel, fără să te lași încălecat de ele și de agenda lor. Poți să fii generos fără a fi imbecil. Poți face parte dintr- o Europa civilizată a națiunilor, fără a deveni o marcă (zonă – tampon) germană la marginea imperiului.
Cam la astfel de clasa politică românească visez. Și cum pe moment, se pare că ea nu există, nu ne rămâne decât să punem umărul să o construim, sprijinind formațiunile și oamenii care gândesc în acest fel. Așa imperfecte sau imperfecți cum sunt.",https://www.notabn.ro/o-lamurire/,2020-03-06,About The Author
75,75,notabn.ro,"Emil Boc: ”Vrem creşterea fondurilor UE pentru reabilitarea termică a clădirilor publice, şcoli, creşe, grădiniţe şi a blocurilor de locuit”","Primarul Clujului, Emil Boc, a avut o interventie in Plenul Comitetului European al Regiunilor – in prezenta dlui Miguel Canete, comisarul european pentru politici climatice si energie: am sustinut importanta cresterii fondurilor europene pentru reabilitarea termica a blocurilor de locuit, a scolilor, creselor, gradinitelor si a altor cladiri publice.
In cadrul dezbaterii „Rolul regiunilor din Uniunea Europeana în guvernanta pe mai multe niveluri în domeniul schimbarilor climatice si al tranzitiei energetice”,primarul Boc, in prezenta dlui Miguel Canete, comisarul european pentru politici climatice si energie, a sustinut necesitatea cresterii fondurilor europene pentru reabilitrea termica a blocurilor de locuit, a scolilor, creselor, gradinitelor si a altor cladiri publice. Aceasta politica are un impact direct asupra vietii cetatenilor prin scaderea costului facturii la energie termica si contribuie la indeplinirea obiectivului pe termen lung al Uniunii Europene privind neutralitatea climatica pana in 2050.
”De asemenea am subliniat importanta comunicarii cu cetatenii a acestor obiective europene privind schimbarile climatice, obiective care nu sunt doar pentru elite si discutii academice, ci au impact direct asupra vietii de zi cu zi a oamenilor. De exemplu, poluarea cauzeaza mii de decese in fiecare an in Uniunea Europeana. Fumatul poate fi evitat, dar poluarea nu.
In cadrul interventiei am subliniat faptul ca municipalitatea clujeana promoveaza politici concrete pentru sustinerea dimensiunii verzi, nepolunate a orasului nostru”, a precizat primarul Clujului.",https://www.notabn.ro/emil-boc-in-plenul-comitetului-european-al-regiunilor-vrem-cresterea-fondurilor-ue-pentru-reabilitarea-termica-a-cladirilor-publice-scoli-cresre-gradinite-ti-a-blocurilor-de-locuit/,2020-03-06,About The Author
76,76,notabn.ro,"Traian Băsescu despre cei trei puciști din PSD: ""Sunt la fel de nocivi, lacomi şi urâţi la suflet ca şi Dragnea""","Fostul președinte Traian Băsescu aduce critici grupului pucist din PSD. Cei trei disidenți din partid, Gabriela Firea, Paul Stănescu și Adrian Țuțuianu, au pierdut deja partida în opinia fostului președinte.
„Soartă ingrate de pucist
Deja înfrânţi, puciştii în frunte cu Gabriela Firea, Paul Stănescu şi Adrian Ţuţuianu, îşi strigă onestitatea, buna credinţă şi ataşamentul faţă de PSD în faţa oricui este dispus să-i asculte, după ce şi-au băgat propriul partid în corzi, în încercarea ratată de a prelua partidul.
Ce-i drept, Dragnea a ajuns atât de nociv pentru România şi atât de vulnerabil pentru PSD încât înainte de sfârşitul anului va trebui să părăsească şi funcţia de preşedinte al Camerei Deputaţilor dar şi pe cea de preşedinte PSD.
Dar nu printr-un puci organizat de trei din cei mai nocivi şi lipsiţi de caracter şi de calităţi oameni din PSD care n-au avut nici măcar minima inteligenţă să nominalizeze un înlocuitor credibil pentru Dragnea. Oricum, varianta Dăncilă nu a avut decât rolul de acoperire pentru aspiraţiile nemăsurate de mărire ale doamnei Firea care se vrea şi preşedinte PSD şi candidat la preşedenţia României.
Gabriela Firea a confundat ţara cu susţinerea necondiţionată de la Ilfov, dar fără a avea nici măcar susţinerea tuturor sectoarelor din Bucureşti. De altfel Gabriela, plină de ambiţii prezidenţiale este un discipol al Voiculescului, puşcăriaş şi turnător de nădejde,
Paul Stănescu, vicepremier, care umblă prin guvern cu vata în nas, un semidoct provenind din aceeaşi castă a baronilor prăfuiţi din provincial sudistă ca şi Dragnea, s-a supărat că nu este singurul administrator al sumelor uriaşe care se distribuie către administraţiile locale pe care le controlează mai mult Vâlcov decât el.
Şi în sfârşit Ţuţu lui Tătuţu (Ţuţuianu) un submediocru frustrat că l-a schimbat Dragnea din funcţia de ministru al apărării, când el se credea cel puţin Napoleon.
Dragnea va trebui să plece cât de curând, dar pe mâna unora mai deştepţi, mai puţin ipocriţi, mai puţin lichele.
Oricum, cei trei semnatari au avut mize personale legate de bani şi putere şi în mod cert sunt la fel de nocivi, lacomi şi urâţi la suflet ca şi Dragnea, iar de ţară nu le pasă .
Oricum Firea, Stănescu şi Ţuţuianu au un mare merit : au lăsat opoziţiei şi presei un document politic semnat cu care PSD-ul poate fi atacat de dimineaţă până seara şi l-au şubrezit maxim pe Daddy”,a precizat fostul președinte pe pagina sa de socializare.",https://www.notabn.ro/traian-basescu-despre-cei-trei-pucisti-din-psd-sunt-la-fel-de-nocivi-lacomi-si-urati-la-suflet-ca-si-dragnea/,2020-03-06,About The Author
77,77,notabn.ro,Bucurie pentru schiorii care au ales Straja. Zăpada este de un metru,"Staţiunile montane din judeţul Hunedoara sunt destinaţii tot mai căutate de turişti, iar minivacanţa de Crăciun a adus mii de iubitori ai muntelui pe pârtiile de aici. Cea mai râvnită destinaţie rămâne Straja unde aproape toate locurile de cazarfe au fost rezervate, iar cei care ajung aici pot lua parte la Liturghia de Crăciun oficiată la shitul din staţiune.
Cabanierii au pregătit oaspeţilor nu doar bucate tradiţionale din Valea Jiului, ci şi obiceiuri pe care doar aici le găsesc.
Turiştii care vor să părăsească domeniul schiabil pentru incursiuni pe traseele de creastă sunt avertizaţi asupra pericolului de avalanşă.
Accesul în staţiune se face cu telegondola care pleacă din Lupeni, iar în staţiune funcţionează patru instalaţii de telescaun, printre care una dată în folosinţă chiar sâmbătă şi şase teleschiuri.
Dacă veniţi cu maşina e bine să stiţi că accesul în staţiune e restricţionat pentru autoturisme, dar aveţi la dispoziţie 800 de locuri de parcare la staţia de îmbarcare a telegondolei.",https://www.notabn.ro/bucurie-pentru-schiorii-care-au-ales-straja-zapada-este-de-un-metru/,2020-03-06,About The Author
78,78,notabn.ro,A murit solista trupei Roxette,"Cântăreaţa Marie Fredriksson, membră a trupei suedeze Roxette, celebră pentru hituri precum „It Must Have Been Love”, a murit luni, la vârsta de 61 de ani, după o lungă suferinţă, potrivit mirror.co.uk.
Informaţia a fost făcută publică de cotidianul suedez Express, citând un comunicat al familiei acesteia: „Cu mare tristeţe anunţăm că una dintre cele mai mari şi mai iubite artiste a plecat dintre noi. Marie Fredriksson a murit în dimineaţa zilei de 9 decembrie, ca urmare a unei boli cu care a fost diagnosticate de mult”.
Marie era căsătorită cu Mikael Bolyos şi avea cu acesta doi copii, pe Inez Josefin, în vârstă de 26 de ani, şi pe Oscar, de 23 de ani.
În 2016, după 30 de ani de carieră, Marie Fredriksson, solista duoului Roxette, fondat împreună cu Per Gessle, anunţa că se retrage din industria muzicală.
Aceasta a declarat la momentul respectiv că „zilele sale de turneu cu Roxette s-au terminat”, din cauza stării sale de sănătate precare.
Fredriksson a fost diagnosticată cu o tumoare pe creier în 2002, iar, de-a lungul timpului, a fost supusă unor intervenţii chirurgicale şi mai multor sesiuni de chimioterapie. În 2005, artista declara că este sănătoasă şi nu se mai află sub tratament.
În 2009, duoul s-a reunit şi a reînceput să susţină concerte live, însă, în februarie 2016 a concertat pentru ultima dată, deoarece Marie Frederiksson a fost sfătuită de medici să nu mai cânte pe scenă.",https://www.notabn.ro/a-murit-solista-trupei-roxette/,2020-03-06,About The Author
79,79,notabn.ro,Ziua Sfântului Andrei,"Sfântul Apostol Andrei „cel intai chemat la apostolat” este cinstit pe 30 noiembrie. Sfantul Andrei, impreuna cu fratele sau Sfantul Apostol Petru, fiii lui Iona din Betsaida, au fost pescari. Spre deosebire de Petru care era casatorit, Andrei a ales sa-si traiasca viata in feciorie si locuia in casa fratelui sau. Dupa ce-l asculta pe Sfantul Ioan Botezatorul, decide sa devina ucenicul acestuia. Iar mai tarziu, Ii urmeaza lui Hristos, inchinandu-si intreaga sa viata slujirii Lui. Sfantul Andrei moare rastignit cu capul in jos, la Patras, in Ahaia (Peloponez) pe o cruce in forma de X.
2011, in Bucuresti, cu prilejul sarbatorii Cuviosului Dimitrie cel Nou. De aici a fost dus si la Sibiu si Alba Iulia.
„Iar Iisus, intorcandu-Se si vazandu-i ca merg dupa El, le-a zis: Ce cautati? Iar ei I-au zis: Rabi [care se talcuieste: Invatatorule], unde locuiesti? El le-a zis: Veniti si veti vedea. Au mers deci si au vazut unde locuia; si au ramas la El in ziua aceea. Era ca la ceasul al zecelea. Unul dintre cei doi care auzisera de la Ioan si venisera dupa Iisus era Andrei, fratele lui Simon-Petru” (Ioan 1, 38-40).
Din aceasta convorbire Andrei a primit credinta ca acest Iisus este Mesia cel asteptat de veacuri. Din acest motiv, s-a dus fara retineri si i-a spus fratelui sau Simon: „Am gasit pe Mesia!” (Ioan 1, 41) si l-a dus la Hristos.
Plecand din Dobrogea, Sfantul Andrei s-a indreptat spre miazazi, punand episcop la Odessos (Varna de astazi) pe Sfantul Amplie, unul dintre cei 70 de ucenici. A vestit Evanghelia si in Tracia si la Bizant, unde a pus episcop pe Sfantul Stahie, precum si in Macedonia, unde l-a randuit episcop pe Sfantul Urban. A strabatut Elada si a ajuns in tinutul Peloponezului, unde pe multi i-a facut sa renunte la idoli si sa primeasca credinta in Hristos. La Patras, langa Corint, a pus episcop pe Sfantul Stratrocleu si, din porunca dregatorului Egeat, a primit moarte de mucenic. Sunt persoane care afirma ca Apostolul Andrei a patimit pe vremea imparatului Nero (54-68), dar altii cred ca in timpul lui Domitian (81-96).
Sfantul Apostol Andrei, ocrotitor al mai multor tari
Sfantul Sinod al Bisericii Ortodoxe Romane a decis in anul 1995 ca ziua de 30 noiembrie sa fie trecuta in calendarul bisericesc cu cruce rosie, iar in anul 1997 a fost proclamat Ocrotitorul Romaniei. Din anul 2001 ziua cinstirii sale a devenit sarbatoare nationala bisericeasca, iar din 2012, ziua de 30 noiembrie a fost declarata zi de sarbatoare legala in care nu se lucreaza.
Din anul 750, Sfantul Andrei este cinstit ca patron spiritual al Scotiei. Sfantul Andrei mai este ocrotitor al Poloniei, al Spaniei, al Siciliei, al Greciei si al Rusiei. De asemenea, este ocrotitorul oraselor Napoli, Ravenna, Brescia, Amalfi, Mantua, Bordeaux, Bruges si Patras.
Ce inseamna numele Andrei
Numele de Andrei are origine greceasca si inseamna barbatie, indrazneala (de la ἀνήρ, gen. ἀνδρός).
La multi ani celor care poarta numele Sfantului Apostol Andrei.
Sursa:CrestinOrtodox.ro",https://www.notabn.ro/ziua-sfantului-andrei/,2020-03-06,About The Author
80,80,notabn.ro,Cine e fata blondă care a fluturat steagul Revoluției în balconul CC-ului?,"Imaginea tinerei blonde fluturând un steag tricolor, cu gaură în mijloc, pe acoperișul clădirii Comitetul Central și în balconul unde Ceaușescu și-a ținut ultimul discurs, avea să devină una definitorie pentru Revoluția română. Gabriela Nănuș avea doar 17 ani atunci când a ales să iasă în stradă la Revoluție. Care a fost imboldul ei? ”Am plecat de acasă știind că e posibil să nu mă mai întorc niciodată. Mi-am luat buletinul cu mine și am pornit către totul sau nimic. Totul pentru mine însemna LIBERTATEA în toate formele ei.”
Într-un interviu pentru hotnews.ro, tânăra de atunci a povestit cum a ajuns pe balconul Comitetului Central.
”Nu mi-a fost frică deloc, ba din contră. Am plecat de acasă știind că e posibil să nu mă mai întorc niciodată. Mi-am luat buletinul cu mine și m-am îmbrăcat în hainele cele mai bune și am pornit către totul sau nimic. Totul pentru mine însemna LIBERTATEA în toate formele ei. La 17 ani, cel mai mult îmi doream să călătoresc, să văd lumea, să aflu cât mai multe despre cât mai multe locuri, dar nu se putea. Dacă Revoluția nu ar fi avut loc sau ar fi fost înăbușită, eram hotărâtă să fug din țară. Tocmai aflasem despre fuga Nadiei Comăneci peste granițe, iar acest lucru m-a motivat și mai mult.
Păi, aș putea mai degrabă să vă spun care era ideea unui adolescent atunci despre lipsa de libertate: nu puteam călători în afara țării, nu aveam acces la informație, la tot ce era nou și modern, era rația la hrană, lipsa căldurii, etc.
Părinții nici nu știau unde mă duc. Aflasem de la Radio Europa Liberă că se adunaseră oameni în Piața Universității și am plecat cu o seară înainte și am dormit la o prietenă. În Piața Universității nu am reușit să ajung, fiindcă erau milițieni și armată peste tot. Apartamentul prietenei era undeva în zona Basarab și vedeam de la fereastră seara trasoarele armatei. A doua zi dimineața am plecat hotărâtă să ajung acolo. Pe drum am întâlnit însă un grup de oameni conduși de un tip energic ce avea o portavoce și care îi încuraja. Aveam să aflu mai târziu că e Dan Iosif. Urmând acel grup, am ajuns la CC.
A fost pentru mine ceva uimitor să văd o manifestație fără acele portrete cu Ceaușescu și Elena, fără acele panouri, steagurile roșii și fără ca oamenii să scandeze lozincile comuniste. Țin minte că atunci când am ajuns eu eram undeva în dreptul Bibliotecii și atunci a venit primul elicopter care a aruncat peste mulțime acei fluturași cu lozinci de genul ”nu cădeți pradă manipulării imperialismului”, etc. Acum, eu nu-mi mai aduc aminte să-l fi văzut pe Ceaușescu când a ieșit cu portavocea pe balcon, eram probabil prea tensionată.
Imediat însă a venit și al doilea elicopter și atunci s-a spart bula, s-a spart rândul scutierilor sau a celor care alcătuiau cordonul de pază, iar lumea a început să se înghesuie înspre clădire. Am dat din coate și m-am strecurat și eu spre clădire. Eram hotărâtă să îl prind pe Ceaușescu și să îl strâng de gât cu mâna mea (râde), chiar dacă știam că așa ceva era greu de realizat. Am intrat în clădire, nu ne-a oprit nimeni și am început să urcăm. La fiecare etaj mă opream și băgam capul cu prudență pe holuri ca să vedem dacă e cineva și urcam mai departe. La un moment dat, când am ajuns la etajul 3 sau 4, am băgat capul, am văzut acolo un grup de scutieri înarmați cu un ofițer și m-am blocat. Doar băgam capul așa pe coridor, iar ofițerul îmi strigă ”Armata e cu voi”. M-au văzut pe mine poate fată și mai necunoscătoare, dar aveam un unchi la pompieri și cunoșteam uniformele, iar ăia doar militari nu erau.
Eram tot cu gândul la Ceaușescu, să-l prind eu, dar evident că nu l-am prins. Când am ajuns la un fel de mansardă, am găsit o magazie cu materiale de propagandă. Am ieșit sus pe acoperiș și am văzut mulțimea. Mai văzusem eu steaguri cu gaură în mijloc și atunci m-am gândit că ar fi bine să găsesc un steag și să-l flutur, ca să arăt mulțimii că am ocupat clădirea și Ceaușescu a fugit. Atunci am coborât la acea magazie, am găsit un steag tricolor, dar vroiam să îi scot stema și nu aveam cu ce. Nu am reușit nici cu dinții. Și atunci am luat la rând birourile căutând o foarfecă sau ceva de tăiat. Îmi amintesc că toate telefoanele din birourile alea sunau mereu. Sunetul ală mi-l amintesc și acum. Am găsit până la urmă o jumătate de lamă, am decupat stema și am urcat din nou pe acoperiș. Deși mi-e rău de înălțime, m-am dus cu steagul chiar pe margine, pe bordura de deasupra literelor și am fluturat steagul. Atunci mulțimea a început să strige ”Libertate, Libertate!”, iar ceea ce am simțit a fost ceva incredibil, incomparabil, ceva ce nu poți descrie în cuvinte.
La un moment dat am auzit în spatele meu un zgomot puternic și nu știam ce e. Cineva dintre cei care au intrat în clădire a găsit un pistol și a tras pe acoperiș cu el ca să îl verifice. Atunci am vrut să mă alătur mulțimii și am început să cobor. În timp ce coboram, balconul se umpluse deja, cineva de acolo m-a văzut cu steagul și mi-a zis să mă duc și eu în balcon cu ei că nu e nimeni cu steag și să îl flutur. Așa am ajuns în balcon. Am fluturat ore întregi steagul fără să simt strop de oboseală”,a relatat Gabriela Nănuș.",https://www.notabn.ro/cine-e-fata-blonda-care-a-fluturat-steagul-revolutiei-in-balconul-cc-ului/,2020-03-06,About The Author
81,81,notabn.ro,Despre 2018. Bine că s-a terminat!- Club16,"Autor: Horia Ungur
Rugbyul romanesc se afla la un moment de rascruce, cum nu s-a mai intamplat in istoria de peste 100 de ani a acestui sport in tara noastra. Poate doar cele doua razboaie mondiale sau instaurarea regimului comunist la finalul anilor 40 ai secolului trecut, sa mai fi reprezentat niste incercari atat de grele pentru o disciplina sportiva cu o traditie si cu performante remarcabile.
Decizia de depunctare a Romaniei pentru folosirea, fara drept de joc, a lui Sione Faka,osilea a avut drept consecinte descalificarea de la Cupa Mondiala 2019 si ocuparea ultimului loc in REIC 2018, o pozitie care ne-a obligat la disputarea unui meci de baraj pentru evitarea retrogradarii in cea de-a treia competitie valorica europeana, Rugby Europe Trophy. A fost un soc pentru toata lumea, un soc din care nu ne-am revenit nici acum. Romania, calificata la fiecare editie a Cupei Mondiale, pierdea pentru prima data prezenta la cea mai importanta competitie de rugby inter-tari din lume, al treilea eveniment sportiv al planetei, ca audienta, dupa Campionatul Mondial de Fotbal si Jocurile Olimpice de Vara.
Rugbyul romanesc se afla la finalul unei veri fierbinti si inceputul unei ierni aspre. Vara fierbinte pentru ca meciul cu Portugalia (disputat pe un soare puternic pentru luna noiembrie) tocmai incheia o vara plina de tensiune, frustrari si neimpliniri pentru noi. Anul a inceput foarte timpuriu, cu un meci fara istoric, pe Cluj Arena cu Germania, iar mai apoi, cu un meci decisiv la Madrid, cu vreme calduroasa si multe sperante, pe care spaniolii l-au castigat fara drept de apel. Din acel moment, fierbinteala verii inceputa mult prea repede, a inceput sa dogoreasca tot mai tare. A urmat demisia staffului tehnic de la acea ora (Lynn Howells, Rob Moffat si Massimo Cuttitta), o demisie fortata de conducerea federatiei pentru ratarea obiectivului, desi sansele de calificare la Cupa Mondiala nu erau compromise la acel moment. A urmat apoi scandalul arbitrajului brigazii romanesti de la meciul Belgia-Spania si care a dus atmosfera la o fierbinteala ametitoare. Imaginea Romaniei in lumea rugbyului a fost puternic afectata de campania anti-Iordachescu desfasurata de spanioli si cu un puternic ecou in vestul Europei dar si in Emisfera de Sud. Strategia de comunicare din partea FRR a fost una, practic, inexistenta, forul romanesc dovedindu-se total nepregatit in fata unui val de suspiciuni, exagerari sau acuzatii.
Totul a continuat cu dezvaluirile-soc ale unui site de rugby ruso-ucrainean privind trecutul de international tongan de 7s al lui Sione dar si cu acuzatiile reciproce ale federatiilor implicate in REIC dar si in lupta de calificare la Cupa Mondiala.
Au urmat saptamani si chiar luni de chin pentru iubitorii rugbyului romanesc, in care asteptam in fiecare moment comunicari de la FRR, Rugby Europe sau World Rugby, in speranta ca Japonia 2019 putea fi o destinatie la care Stejarii si fanii lor vor ajunge, in extremis. In acea perioada, cele trei institutii mentionate, parca faceau concurs intre ele, un concurs de mesaje laconice si confuze, iar starea de tensiune sporea progresiv, in loc sa scada.
In tot acest timp, selectionatele de juniori ale Romaniei inregistrau rezultate deloc datatoare de sperante, atat la rugby XV, cat si la 7s continuand trendul din ultimii ani si largind pe an ce trece prapastia dintre noi si celelalte tari care dovedesc un progres constant in sectorul juvenil.
Singura raza de speranta a fost data de echipa nationala de 7s masculin care reusea o evolutie incantatoare si obtinea calificarea in Grand Prix Series.
A venit apoi decizia comitetului independent desemnat de World Rugby care a hotarat depunctarea Romaniei si automat descalificarea. Am reactionat imediat si, pentru ca simteam ca Romaniei i s-a facut o nedreptate, indiferent de greseala facuta, pedeapsa fiind disproportionata in comparatie cu alte cazuri similare si in comparatie cu celelalte natiuni implicate, o decizie care nu a tinut cont de nicio circumstanta atenuanta. Am demarat in on-line o campanie de sprijinire a cauzei Stejarilor, in asteptarea apelului FRR, o campanie dusa atat intern, cat si extern, campanie dusa pe situl nostru, pe forumuri sau prin intermediul conturilor noastre de Facebook, Twitter si Instagram. Pana in ultimul moment, pana la capat, asa cum am promis.
Un album foto al campaniei poate fi gasit aici #BringBackRomania
Decizia finala a ramas, insa, aceeasi. De unde Stejarii trebuiau sa aiba un turneu in iunie prin Pacific, ramaneau si fara meciuri-test in iunie, iar in toamna urmau sa intalneasca Portugalia pentru evitarea retrogradarii. Dezamagire mare, Romania nu mai avea nici macar sansa sa mearga la turneul de recalificare de la Marsilia. Visele noastre de a ajunge in Japonia erau naruite.
Am asteptat, asa cum era firesc, o reactie din partea Federatiei Romane de Rugby, la finalul acestei povesti. Aceasta nu a venit. Am cerut-o atat in mod direct, in intalnirile pe care le-am avut cu persoane din conducere, cat si prin intermediul paginii noastre de Facebook, in fiecare luna. In afara unui comunicat sec, in care se exprima mahnirea si se explica faptul ca s-au facut toate eforturile, nimic altceva. Nimic despre ce s-a intamplat cu exactitate in birourile federale la momentul deciziei de titularizare a jucatorului neeligibil, nimic despre cine au fost responsabili de aceasta decizie, nimic despre suspiciunea iubitorilor de rugby ca experienta lui Sione era cunoscuta dinainte dar s-a preferat sa se mearga asa, nimic despre ce masuri concrete s-au luat dupa decizia finala si care sunt consecintele, nimic despre cine isi asuma, practic, acest esec. Doar un indemn la a strange randurile si a merge mai departe. Am asteptat in speranta ca, pana la urma, toate aceste lucruri se vor clarifica, desi am primit din partea colegilor nostri si a suporterilor de rugby nenumarate reprosuri in acea perioada, ca toleram aceste lucruri si cautionam, prin lipsa noastra de reactie, o conducere compromisa a FRR.
La final de august, Romania a primit de la World Rugby organizarea a World Rugby U20 Trophy la Bucuresti, ca o firava compensatie pentru pierderea participarii la CM din Japonia. Un turneu organizat parca in semiclandestinitate, cu o promovare minimala si interes scazut, atat din partea federatie, cat si din partea media sau a publicului larg. Ar fi fost un bun prilej de reconciliere cu suporterii sau oamenii de rugby, precum si de clarificare a circumstantelor descalificarii, mai ales ca turneul a beneficiat de vizita lui Bill Beaumont, nimeni altul decat presedintele World Rugby. Nimic din toate acestea. Nici macar o conferinta de presa. De ce? Pentru ca nu e in manualul turneului, ni s-a raspuns!? Am profitat noi de moment sa mai protestam o data pentru lipsa Romaniei de la RWC 2019, inghesuindu-l pe batranul Bill prin parcarea federatiei, el fiind grabit, pe picior de plecare, noi un pic jenati de jena lui la vazul bannerului nostru. Cam asta a fost. Istoria turneului o stiti deja, Romania U20 a fost surclasata la toate capitolele.
In tot acest timp, FRR derula un amplu si laborios proces de selectie a noului antrenor principal al echipei nationale. Pe criterii netransparente, asa cum eram deja obisnuiti. Intr-un final, alegerea a fost facuta in persoana lui Thomas Lievremont. Mai putin celebru decat fratele sau, acesta venea in spate cu o carte de vizita destul de consistenta si potrivita pentru momentul in care se afla rugbyul de la noi. A fost jucator in echipa nationala a Frantei, a antrenat pe Dax si Bayonne, precum si echipa nationala U20, era o solutie foarte buna pentru noi. Ne-am dus la conferinta de presa sa-l cunoastem si l-am abordat direct pe subiectele care ne interesau: cat timp o sa petreaca in Romania, daca o sa promoveze jucatorii romani ajunsi la o anumita maturitate spre echipe din Franta, daca o sa urmareasca jucatorii romani din diaspora si daca o sa se implice si la categoriile de juniori in Romania, nu doar la echipa mare. Raspunsurile au fost satisfacatoare pentru noi si asta deja era suficient. Bineinteles ca nu am ratat ocazia si am cerut conducerii FRR din nou, in acea conferinta de presa, clarificarea circumstantelor descalificarii Romaniei dar raspunsurile nu au venit nici atunci. Am cerut o intalnire separata pe acest subiect, intalnire care nu a mai avut loc.
Au urmat confruntarile lunii noiembrie, prefatate de intalnirea Romania A-Kenya, un meci in care am vazut foarte multi jucatori tineri, o supriza placuta a noului staff Lievremont-De Villiers-Dumbrava. Meciul cu Portugalia l-am trait la o intensitate maxima, la Baia-Mare, intr-o atmosfera foarte placuta si intr-o organizare locala mult peste asteptari. Ne-am simtit bine si am simtit ca acela poate fi momentul 0 al rugbyului romanesc, cu cutitul la os, si din acel moment poate urma reconstructia. A fost nevoie insa sa vina urmatoarele doua meciuri in care majoritatea veteranilor care au dus greul campaniei de calificare si al meciului de baraj au fost lasati la vatra, iar in randul Stejarilor au debutat mai multi tineri de perspectiva. Disputate pe o vreme urata in Ghencea si in niste conditii organizatorice care au lasat mult de dorit, cele doua partide aveau sa aduca infrangeri in fata unei asistente dezolante formate din familiile, prietenii jucatorilor si cativa suporteri rataciti si zgribuliti, atmosfera semanand mai degraba cu una a unui meci cu echipe de pluton din Super Liga, decat cu una de meciuri-test in compania a doua echipe calificate la Cupa Mondiala. A fost maximul de esec organizatoric la care ne-am fi asteptat, in conditiile in care vorbeam de startul reconstructiei echipei nationale pentru 2023, macar, daca nu chiar de cel al rugbyului romanesc. Noroc cu evenimentul Intalnirea Fanilor cu Stejarii pe care l-am organizat inaintea ultimei partide si in care ne-am mai remontat moralul in discutii amicale cu jucatorii si stafful.
La scurt timp insa, un zvon avea sa circule cu repeziciunea unui sis prin lumea rugbyului de la noi: cica Lievremont a demisionat dupa discutii taioase cu cei din conducerea FRR pe marginea rezultatelor contra SUA si Uruguay si a utilitatii preparatorului fixzic Olivier Rieg. Sigur ca, in stilul deja cunoscut, federatia nu a adus nicio lamurire vreme indelungata pe subiect. Pana la urma zvonul a fost confirmat chiar de antrenor, iar, la scurt timp, FRR anunta incheierea raporturilor contractuale cu Lievremont. Romania se intorcea in timp cu o jumatate de an, fara antrenor, fara un proiect asumat pentru reconstructie si ni se casca in fata un orizont sub semnul nesigurantei si necunoscutului. Aceasta, fara a mai vorbi despre problema de imagine in lumea internationala a rugbyului, la finalul anului in care ne-am remarcat prin, cel putin, alte doua povesti: arbitrajul de la Bruxelles si descalificarea. Colac peste pupaza, a mai venit pe final si infrangerea Stejareilor U20 in Spania, 6-70 intr-un meci in care tinerii nostri jucatori au fost trimisi in lupta ca si carne de tun.
Reactiile dupa demitere au fost foarte dure, fosti internationali, cunoscatori ai fenomenului, oameni de rugby sau simpli suporteri au acuzat imediat lipsa de inspiratie si precipitarea din gestul conducerii FRR. Oricat au incercat sa justifice decizia prin implicarea consultantului World Rugby Richie Dixon sau prin litera contractului semnat intre cele doua parti, explicatiile nu prea au convins si pare ca paharul, oricum plin dupa toate intamplarile din ultima vreme a dat de tot pe afara, iar federatia seamana cu o nava in deriva, actionand haotic si dupa ureche in fata propriilor provocari, in bataia valurilor. Ultimele saptamani au adancit o ruptura pe care ne e greu sa ne imaginam cum s-ar putea umple la loc, in actuala formula. A fost momentul in care a aparut Manifest pentru rugby. Ne vrem rugbyul inapoi, o pagina de Facebook la initiativa suporterilor timisoreni.
Am decis sa ne implicam mai mult si noi si am initiat o petitie on-line prin care cerem demisia conducerii Federatiei Romane de Rugby. Pentru ca noi credem ca actuala conducere trebuie sa isi asume raspunderea pentru erorile facute, pentru ca noi credem intr-un viitor mai bun decat cel care se prefigureaza in acest moment si pentru ca noi credem ca nu e nimeni de neinlocuit pe acest pamant. Le multumim presedintelui Alin Petrache si celor din Colegiul Director sau Biroul Federal pentru realizarile bune de pana acum dar orice greseala se plateste si orice poveste are un sfarsit.
Semneaza si tu Petitia pentru demisia conducerii FRR !
Bine ca s-a terminat 2018. Speram intr-un 2019 care sa aduca schimbari in bine si sa ne readuca speranta intr-un viitor mai bun. Noi vom lupta, cu toate puterile noastre, ca aceasta sa se intample.
Pentru viitorul rugbyului romanesc!
Hai Romania! Hai Stejarii!",https://www.notabn.ro/despre-2018-bine-ca-s-a-terminat-club16/,2020-03-06,About The Author
82,82,notabn.ro,"Lacul Colibița-marea de la munte, un loc din nordul Transilvaniei plin de istorie, mister și imagini de poveste","Mereu auzim povești minunate despre locuri din întreaga lume, despre insulele Greciei, despre vacanțele din Thailanda și multe altele. Există și în România un astfel de loc unde simți că ești într-o lume aparte.
Este în munți, la sute de kilometri de Marea Neagra, dar are și plajă. Este la 900m altitudine, aproape de Pasul Tihuța, la trecerea din Transilvania în Moldova, un loc de basm din județul Bistrița-Năsăud.
Cuvintele insa sunt prea mici pentru a cuprinde frumusetea lui. Iti spunem mai bine cum poti ajunge la el, la ce sa te astepti si unde te poti caza, ca sa te bucuri de acest loc frumos asa cum se cuvine.
Cum ajungi la Colibita
Satul transformat într-o stațiune cu renume, Colibița, se bucură de o amplasare pitorească: pe Valea Bistriței, între doi munți – Bârgău și Călimani.
Ca să ajungi la Lacul Colibița trebuie să străbați drumul care șerpuiește dincolo de Bistrița Bârgăului si care te conduce (în jur 7 km) către o zonă sălbatică, dar frumoasă. În cale îți apare la un moment dat barajul de acumulare și, bineînțeles, Lacul Colibița. Priveliștea care ți se derulează în fața ochilor nu-i decât “o porție ” de frumusețe; ca să-l străbați de jur împrejur și să-i devoalezi toată splendoarea, ai nevoie de vreo două ore cu mașina. Merită efortul, pentru că peisajul oferit de lac și de cei doi munți care-l păzesc dintotdeauna, Strunioru și Bistricioru, te lasă fără suflare.
Legende si povesti
Despre satul Colibita se spune ca ar fi existat încă din anul 1850, ce-i drept, pe atunci având doar 14 locuitori care-și duceau traiul zilnic in colibele lor (de unde si numele de “Colibița ”). Ca să-și poata duce materialul lemnos la târgul din Mureșenii Bârgăului, era nevoie de un drum; acesta a aparut abia in 1869, în același an cu biserica din localitate. Un tâmplar german, W. Ianitchi, a intuit potențialul turistic al zonei și a construit câteva case de vacanță, care erau destinate in principal sașilor din Bistrița. Se intampla pe la 1918. Dar din păcate (sau, am putea spune acum, din fericire), în 1979 a apărut ideea amenajării unui lac de acumulare exact in acea zonă, așa că satul a fost strămutat în apropiere, în așa-numita localitate Mița. Fiind amenajat chiar in fosta vatra a satului, lacul a preluat numele localitatii care a fost practic inundată.
Legendele locului povestesc cum ca pe fundul lacului ar exista o parte din casele scufundate, inclusiv vechea biserică din Colibița – mai mult, se spune că atunci când scade nivelul apei, se poate vedea crucea de pe acoperișul bisericii. De aceea auzi sătenii povestind că lacul este blestemat și că în fiecare an își cere tributul, plătit cu o viață omenească.
Astăzi, frumusețea lacului de acumulare și proprietățile curative ale aerului din Colibița atrag foarte mulți turiști români și străini. Aerul este atât de curat și bogat în ozon încât poate vindeca orice bolnav de tuberculoză. În zonă există, de altfel, și un sanatoriu specializat in tratarea bolilor pulmonare.",https://www.notabn.ro/lacul-colibita-marea-de-la-munte-un-loc-din-nordul-transilvaniei-plin-de-istorie-mister-si-imagini-de-poveste-munt/,2020-03-06,About The Author
83,83,notabn.ro,Ziua Mondială de Luptă împotriva Tutunului,"Fumatul este factorul de risc cel mai uşor de evitat, deşi este cel mai des întâlnit în apariţia bolilor cardiovasculare, oncologice, neurologice şi respiratorii – au atras atenţia specialiştii români, într-o conferinţă care marchează Ziua Mondială de Luptă împotriva Tutunului.
Tema aleasă anul acesta de Organizaţia Mondială a Sănătăţii este ,,Tutunul distruge inimi”, în condiţiile în care fumatul afectează în primul rând vasele de sânge.
În plus, nicotina induce creşterea tensiunii arteriale, dislipidemiile şi rezistenţa la insulină.
Numai anul trecut, din cei peste 2.000 de pacienţi diagnosticaţi cu accident vascular ischemic, mai mult de 80% erau fumători şi 15 procente aveau sub 60 de ani.",https://www.notabn.ro/ziua-mondiala-de-lupta-impotriva-tutunului/,2020-03-06,About The Author
84,84,notabn.ro,Michelin exportă 90% din producţie,"In prezent Michelin detine in Ro-mania trei fabrici, doua la Zalau, una de cord metalic si o a doua pentru anvelope de camion si utilaje si inca una la Floresti, unde produce exclusiv anvelope pentru autoturisme sub brandurile Kleber, care reprezinta aproximativ trei sferturi din productie si BF Goodrich.
Uzina Michelin de la Floresti, Victoria are o traditie de peste 70 de ani in productia de anvelope pentru autoturisme si camionete. Ea a fost achizitionata in 2001 de catre Grupul Michelin. Incepand de atunci, in uzina Victoria, se aplica standardele de calitate si de productie Michelin
Uzina Zalau Anvelope a fost fondata in 1977. Achizitionarea de catre Grupul Michelin in 2001 a insemnat si aplicarea unor noi standarde de calitate, securitate si productie. Uzina de la Zalau produce diverse tipuri de anvelope: anvelope de camion, radiale cu camera de aer si tubeless sub marcile asociate Taurus, Kormoran, Riken, anvelope industriale marca Michelin, anvelope destinate echiparii stivuitoarelor, masinilor si utilajelor care lucreaza in minele subterane. Incepand din 2013, la Zalau se produc si anvelor de metrou.
Grupul francez Michelin produce zilnic circa 13.000 de anvelope in fabrica de la Floresti (judetul Prahova), potrivit unor estimari, ceea ce ar determina un volum de aproximativ 3,2 mil. anvelope anual, suficient pentru peste 800.000 de masini sau doua uzine Dacia anual – daca pentru fiecare masina sunt luate in calcul cinci anvelope, adica si cea pentru roata de rezerva.",https://www.notabn.ro/michelin-exporta-90-din-productie/,2020-03-06,About The Author
85,85,notabn.ro,Fost ministru al Finanțelor a demisionat din PNL,"Gheorghe Ialomițianu a demisionat din PNL.
„Astazi am decis sa imi dau demisia din PNL Brasov. Multumesc fostilor colegi din acest partid pentru buna colaborare”, a scris fostul ministru pe pagina sa de socializare.
„Am simțit că actuala conducere nu are nevoie de expertiza mea. Am fost invitat la acțiunile mari ale partidului, era foarte bine să fiu acolo, însă după aceea nimic. Pe nimeni nu interesa experiența mea”, a declarat Ialomițianu, pentru HotNews.ro.",https://www.notabn.ro/fost-ministru-al-finantelor-a-demisionat-din-pnl/,2020-03-06,About The Author
86,86,notabn.ro,Cugetarea de vineri,"Autor: Raluca Someșan
Calendar/ Cale-n dar,
Am ochi albaştri, verzi sau căprui
nici nu mai ştiu?!
Mi-e tare greu să-i mai deschid, când
văd cum român lângă român,
nu mai e acasă, râzând.
Când un dor greu m-apasă
De-o pasăre măiastră.
Când în loc de Eminescu, cu o floare-n glastră,
Sunt numai non-valori văzute-n țara româneascā.
Mi-e dor de Grigorescu,
de țărăncuța mândră de-a sa zestre ,
Căci noi şi munții , rămas-am de poveste.
Ca Phoenix să renaştem
Cu daci şi lupi în gând.
Acum şi cât vor fi, brazi pe-acest Pământ!
Pictură de Raluca Someșan",https://www.notabn.ro/cugetarea-de-vineri-30/,2020-03-06,About The Author
87,87,notabn.ro,"Programul ,,Prima casă” continuă și în 2018, cu un plafon alocat al garanțiilor e de 2 mld. lei","Plafonul alocat al garanțiilor care pot fi emise pentru anul 2018 în cadrul programului ,,Prima casă” însumează 2 mld. lei, potrivit unei Hotărâri aprobate în ședința de astăzi a Guvernului. Actul normativ modifică și completează Hotărârea Guvernului nr. 717/2009 privind aprobarea normelor de implementare a programului ,,Prima casă”. Principalele schimbări vizează reducerea marjei maxime de dobândă de la 2,50% la 2%, în scopul uniformizării nivelului costurilor totale ale tuturor categoriilor de finanțări care pot fi acordate în cadrul programului Prima Casă, eliminarea utilizării valorii de reîntregire a plafonului (revolving) pentru emiterea de garanții în anul 2018, clarificarea principiilor de realocare către finanțatori a rezervei rămase nealocate din plafonul anual, precum și simplificarea procedurii de radiere în situaţia respingerii cererii de plată a creditului garantat în cadrul programului.
Astfel, decizia de reducere a marjei maxime de dobândă de la 2,50% la 2% a fost luată pentru corelarea prevederilor privind costul total al finanțărilor garantate pentru achiziția de locuințe cu cea pentru construcția de locuințe, urmărindu-se evitarea oricărei discriminare în acest sens. În termen de 7 zile de la intrarea în vigoare a actului normativ aprobat de Guvern, finanțatorii au obligația să transmită Fondului Național de Garantare a Creditelor pentru Întreprinderile Mici și Mijlocii S.A. – IFN (FNGCIMM) și Ministerul Finanțelor Publice nivelul costurilor totale pe care le aplică finanțărilor garantate pentru construcția de locuințe. În plus, programul se flexibilizează prin reglementarea unei alte periodicități de stabilire a nivelului comisionului de gestiune/comisionului unic de analiză datorată FNGCIMM pentru derularea activității în calitate de mandatar al statului, care va fi aprobat anual prin ordin al ministrului Finanțelor Publice, anterior această operațiune realizându-se semestrial.
În ceea ce priveşte realocarea către finanțatori a rezervei rămase nealocate din plafonul anual, Guvernul a decis ca aceasta să se facă în funcţie de ponderea garanțiilor acordate de la începutul anului de referință de către fiecare finanțator participant în program, actul normativ aprobat astăzi introducând o clarificare suplimentară în acest sens.
O altă schimbare importantă o reprezintă eliminarea utilizării valorii de reîntregire a plafonului (revolving) pentru emiterea de garanții, Guvernul luând această decizie pentru a nu pune la dispoziția finanțatorilor participanți în program și a altor limite suplimentare față de plafonul de 2 mld. lei alocat programului ,,Prima casă” pentru 2018.
Actul normativ aprobat astăzi de Guvern include, de asemenea, o serie de măsuri pentru simplificarea și evitarea birocratizării excesive a procedurilor aplicate în cazul respingerii cererilor de plată. În astfel de situații, sarcina de a emite acordurile pentru radierea ipotecilor și a interdicțiilor de înstrăinare și grevare prevăzute de lege este preluată de FNGCIMM, anterior intrând în atribuțiile Ministerului Finanțelor Publice. Odată cu preluarea acestor operațiuni la nivelul FNGCIMM, timpul de așteptare al finanțatorilor/beneficiarilor pentru obținerea acordurilor de radiere va fi astfel scurtat cu cel puţin zece zile – având în vedere că tot în cadrul FNGCIMM sunt procesate cererile finanțatorilor și se pregăteşte documentația pentru acordurile de radiere – și va permite informatizarea procesului în condiţii optime. În situația respingerii cererilor de plată, FNGCIMM va fi mandatat să-și exprime acordul în numele și în contul statului român, prin Ministerul Finanțelor Publice, în vederea radierii ipotecii legale și a interdicțiilor înscrise în cartea funciară a locuinței achiziționate/construite în cadrul programului ,,Prima casă”.
Alte modificări aprobate astăzi de Guvern reglementează o serie de aspecte de ordin practic aplicabile situaţiilor în care a fost finalizată executarea silită imobiliară a locuinței achiziționate sau construite prin programul ,,Prima casă”, de către organele specializate ale ANAF.",https://www.notabn.ro/programul-prima-casa-continua-si-2018-cu-un-plafon-alocat-al-garantiilor-e-de-2-mld-lei/,2020-03-06,About The Author
88,88,notabn.ro,"UE anunță că, până la sfârșitul anului, toți europenii pot cumpăra online în orice țară ar locui pe continent","Revoluția internetului în Europa e la cele mai înalte cote. După eliminarea costurilor diferite în roaming, introducerea unui regulament pentru protecția datelor personale și accesul liber la abonamentele pentru servicii cu conținut digital, Uniunea Europeană anunță că, până la sfârșitul anului, toți europenii pot cumpăra online în orice țară ar locui pe continent.
Această ultimă decizie vine în sprijinul celor cărora le era restricționat accesul la anumite site-uri de cumpărături, pe motive discriminatorii.
Aceste măsuri au condus până acum la triplarea numărului de convorbiri telefonice în interiorul blocului comunitar și la vizionarea fără restricții de geoprotecție a produselor media de tip filme, seriale și competitii sportive difuzate pe bază de subscripție națională.
În septembrie, fiecare cetățean european va avea un număr electronic de identificare, prin intermediul căruia va putea accesa liber orice serviciu public din Europa.",https://www.notabn.ro/ue-anunta-ca-pana-la-sfarsitul-anului-toti-europenii-pot-cumpara-online-in-orice-tara-ar-locui-pe-continent/,2020-03-06,About The Author
89,89,notabn.ro,Milan Kundera invitat să redevină fiu al Cehiei,"Premierul ceh Andrej Babis, aflat în vizită în Franţa, a anunţat sâmbătă că i-a propus scriitorului Milan Kundera, care este în prezent cetăţean francez, ca autorităţile de la Praga să-i redea cetăţenia cehă, retrasă de fostul regim comunist, potrivit AFP.
,,Cu siguranţă merită să aibă din nou cetăţenia”, a declarat Babis pentru agenţia cehă CTK, la Paris, unde premierul se află cu ocazia Centenarului armistiţiului din 1918.
Romancierul, care în prezent are 89 de ani, a emigrat în Franţa în 1975. În acea perioadă, se afla deja, de mai mulţi ani, sub interdicţia de a publica în ţara natală, iar viaţa privată îi era controlată constant de poliţia secretă comunistă, StB.
Regimul comunist din fosta Cehoslovacie i-a retras în mod oficial cetăţenia celebrului autor al romanului ,,Insuportabila uşurătate a fiinţei” şi soţiei sale, Vera, în 1979.
,,Nu cunosc cu exactitate procedura (de redare a cetăţeniei)”, a recunoscut liderul guvernului ceh adăugând că soţii Kundera speră ca demersul să nu necesite ‘,,prea multă birocraţie”.
Relaţiile dintre Kundera, născut în 1929 la Brno (în estul Republicii Cehe de astăzi), şi ţara sa natală au rămas complicate chiar şi după căderea comunismului, în urma ‘,,Revoluţiei de catifea” de la Praga din 1989.
Romancierul a revenit de mai multe ori în ţară, însă în mod discret şi fără să apară în public.
Potrivit premierului Babis, scriitorul, care evită de ani buni apariţiile publice, a vizitat ultima oară Cehia cu 22 de ani în urmă.",https://www.notabn.ro/milan-kundera-invitat-sa-redevina-fiu-al-cehiei/,2020-03-06,About The Author
90,90,notabn.ro,"Klaus Iohannis: Votaţi ""Da"" la referendum şi nu-i lăsaţi pe alţii să decidă în locul vostru!""","Preşedintele Klaus Iohannis îndeamnă românii să voteze la referendumul pe Justiţie din 26 mai.
„Dragi români, cu toţii ne dorim să trăim într-o ţară în care hoţii şi corupţii stau la puşcărie, nu în fruntea statului. Pe 26 mai să spunem răspicat ‘Da’ pentru România europeană, ‘Da’ pentru România pe care o iubim, ţara oamenilor cinstiţi şi integri în care nimeni nu este mai presus de lege. Votaţi ‘Da’ la referendum şi nu-i lăsaţi pe alţii să decidă în locul vostru! Românii votează pentru că românii contează”, afirmă şeful statului, într-un mesaj video postat pe pagina sa de Facebook.
Mesajul este ilustrat cu imagini de la Summitul de la Sibiu, mitingurile PNL, dar şi de la protestele faţă de Guvern.",https://www.notabn.ro/klaus-iohannis-votati-da-la-referendum-si-nu-i-lasati-pe-altii-sa-decida-in-locul-vostru/,2020-03-06,About The Author
91,91,notabn.ro,Volei feminin: Alba Blaj și Știința Bacău se vor întâlni în semifinalele CUPEI CEV,"de Mihai Sărmășan
CSM Volei Alba Blaj şi Ştiinţa Bacău se vor înfrunta în semifinalele Cupei CEV la volei feminin după ce formaţia băcăuană a învins formaţia cehă VK UP Olomouc, cu scorul de 3-2 (21-25, 20-25, 25-20, 25-20, 18-16), marţi seara, în deplasare, în returul sferturilor de finală ale competiţiei.
Ştiinţa, care învinsese şi în partida tur cu 3-2, s-a impus după două ore şi două minute de joc. România va avea astfel sigur o finalistă în Cupa CEV, CSM Volei Alba Blaj sau Ştiinţa Bacău. Echipa antrenată de Florin Grapă a fost condusă cu 2-0 la seturi, dar a reuşit o revenire spectaculoasă. În tiebreak, VK UP Olomouc a dominat cea mai mare parte a timpului, dar Ştiinţa a reuşit egalarea pe final şi a tranşat calificarea la a treia minge de meci.
Tot marţi, CSM Volei Alba Blaj s-a calificat în semifinale după ce a învins echipa Galatasaray Istanbul cu scorul de 3-0 (25-20, 25-23, 25-16) şi 15-5 în ”setul de aur”, la Sibiu, în returul sferturilor de finală ale competiţiei. În tur, Galatasaray câştigase cu 3-0.
sursa: AGERPRES",https://www.notabn.ro/volei-feminin-alba-blaj-si-stiinta-bacau-se-vor-intalni-in-semifinalele-cupei-cev/,2020-03-06,About The Author
92,92,notabn.ro,"PSD exclude primarii care atrag fonduri europene. Recent, edilul din Turda","Primarul orașului Turda, Cristian Matei, a fost exclus din PSD din cauza „repetatelor încălcări ale statutului”. Orașul Turda este cunoscut după ce a atras aproape 100 de milioane de euro din fonduri europene pentru finanțarea a 19 proiecte. Municipiul Turda, este un exemplu de administrație locală chiar și pentru orașe mai mari care atrag mult mai puține fonduri europene.
Surse din partid citate de Mediafax spun că primarul a fost exclus din cauza deputatului Cristina Burciu, din zona Turda, care a votat pentru investirea Guvernului Orban și „trebuia dat un semnal că se face curățenie la Turda”. La rândul sau, deputatul PSD Cluj, Horia Nasra, a transmis un comunicat de presă, în care arată că „intrușii cocoțați în fruntea PSD Cluj au încropit nestatutar un birou municipal în Turda și l-au exclus din PSD pe Matei Cristian, primarul municipiului Turda”.
Primaria Turda, condusa de Cristian Matei, a semnat în ultima perioadă 13 contracte mari de finanțare din fonduri europene pentru proiecte care se află deja în implementare, la care se adaugă 3 proiecte admise la finanțare și 3 proiecte aflate în faza de evaluare. Valoarea totală a celor 19 proiecte este de 453 de milioane de lei, adică aproape 100 de milioane de euro, declara Cristian Matei la începutul lunii noiembrie.
sursa: satmareanul.ro",https://www.notabn.ro/psd-exclude-primarii-care-atrag-fonduri-europene-recent-edilul-din-turda/,2020-03-06,About The Author
93,93,notabn.ro,"Președintele Klaus Iohannis: ,,Este o mare nedreptate faptul că eforturile și planurile dumneavoastră de afaceri sunt anulate de politici fiscale neinspirate”","Președintele României, Klaus Iohannis, a transmis joi, 9 noiembrie a.c., un mesaj cu ocazia celei de-a XXIV-a ediții a Galei „Topul Național al Firmelor”, organizată la Centrul Expozițional Romexpo. Iată mesajul președintelui:
,,Îmi face o deosebită plăcere să transmit felicitări companiilor care vor fi premiate în această seară pentru performanțele deosebite obținute în afaceri. Felicit, în egală măsură, Camera de Comerț și Industrie a României pentru consecvența și dedicarea cu care organizează acest eveniment de recunoaștere a excelenței antreprenoriale.
Determinarea și seriozitatea cu care întreprinzătorii premiați își conduc afacerile merită apreciate, mai ales în economia noastră, care are nevoie de modele ale performanței.
De la dumneavoastră, de la laureații din această seară, decidenții politici au de învățat lecții importante. Este datoria lor să ofere soluții la neajunsurile mediului de afaceri, să sprijine înființarea și creșterea firmelor prin politici și măsuri care să răspundă nevoilor mediului de afaceri, nu să acționeze împotriva acestora.
În condițiile în care birocrația, concurența neloială și lipsa de predictibilitate afectează și frânează economia, soluțiile trebuie să aducă eficiență și etică, deopotrivă în afaceri și în actul guvernării. Economia nu poate progresa în absența eticii, a responsabilității în economie, dar nici în absența responsabilității în decizia politică.
Doamnelor și domnilor,
România traversează, în prezent, o perioadă de creștere economică record în Uniunea Europeană, care a ajuns la 6,1% potrivit ultimelor prognoze economice. Însă această creștere se bazează, aproape în totalitate, pe aportul consumului, în timp ce investițiile sunt în regres. Dar fără investiții nu putem spera să avem o dezvoltare sănătoasă și sustenabilă, care să genereze prosperitate pe termen lung, nu doar pe termen scurt.
Avem serioase motive de îngrijorare din cauza reducerii investițiilor străine directe cu aproape 20% pe primele opt luni ale anului, dar și a reducerii investițiilor publice, aflate într-un continuu și pronunțat regres. Spre exemplu, cheltuielile de capital pe primele nouă luni ale anului au scăzut cu circa 20% față de perioada similară din 2016, ceea ce adâncește deficitul investițional din economie, în general.
Ne aflăm în fața unui dublu paradox economic. Pe de o parte, creșterea economică record nu se reflectă și în creșterea veniturilor la buget. Pe primele 9 luni din 2017, veniturile fiscale au crescut cu mai puțin de 1% față de aceeași perioadă a anului trecut. Pe de altă parte, în ciuda unei puternice creșteri economice, mediul de afaceri înregistrează o serie de evoluții nu tocmai încurajatoare.
Politicile economice nu țin deloc pasul cu nevoile întreprinzătorilor și ale economiei, fapt ilustrat și de cel mai recent «Doing Business Report» al Băncii Mondiale, în care România a coborât 9 poziții față de clasamentul din anul trecut. Cele mai semnificative retrogradări privesc calitatea instituțională a mediului de afaceri, cum ar fi «inițierea unei afaceri» sau «obținerea autorizațiilor de construire», capitol la care s-au pierdut poziții importante.
Este evident faptul că, într-un mediu de afaceri instabil, antreprenoriatul se luptă nu doar cu incertitudinea economică inerentă afacerilor, ci și cu imprevizibilitatea politicilor guvernamentale. Tocmai pentru a evita un asemenea climat, pregătirea și buna credință a decidenților politici sunt esențiale.
Consider că este o mare nedreptate faptul că eforturile și planurile dumneavoastră de afaceri sunt anulate de politici fiscale neinspirate, insuficient argumentate sau chiar lipsite de fundamente economice. Consider că este cazul ca aceste practici să înceteze.
Mediul de afaceri nu poate prospera decât prin politici economice responsabile, coerente, care să rezolve problemele de azi fără a genera altele mâine, poate chiar mult mai grave pe termen lung.
Deși aceste cerințe pentru buna funcționare a mediului de afaceri sunt cunoscute, constat, cu regret, că în ciuda apelurilor la nevoia de predictibilitate economică, inclusiv din partea dumneavoastră, Guvernul a ales să modifice prevederi fiscale esențiale, cu mai puțin de două luni înainte de momentul asumat al aplicării lor.
Este inadmisibil faptul că oamenii de afaceri nu își pot face planurile de business tocmai din cauza politicilor fiscale confuze, instabile și aflate parcă la discreția exclusivă a câtorva decidenți. De aceea, am îndemnat mereu la mai multă deschidere a autorităților către dialog și parteneriat. În definitiv, mediul de afaceri trebuie să fie un partener și chiar un vector al schimbării în bine, nu victima unei schimbări cu orice preț.
Doamnelor și domnilor,
Performanța economică trebuie susținută prin dezvoltarea consistentă a infrastructurii. Aceasta trebuie să devină prioritatea zero a oricărui program de guvernare. În lipsa unei infrastructuri moderne, investițiile ne vor ocoli, iar decalajele de dezvoltare între regiuni se vor adânci. Este evident că starea actuală nu mai poate continua, dacă vrem să ne ridicăm la nivelul țărilor dezvoltate ale Uniunii Europene.
O altă provocare a situației economice actuale vizează problema resursei umane. Sunt binecunoscute dificultățile pe care, în prezent, angajatorii le au în a găsi resursă umană de calitate, în contextul unei piețe a muncii tot mai concurențiale. Avem nevoie, în acest sens, de strategii clare, bazate pe o viziune proactivă, prin care să preîntâmpinăm o criză acută a economiei noastre în domeniul resursei umane.
Sunt convins că mediul de afaceri poate reprezenta un partener autentic pentru toate aceste eforturi de schimbare și modernizare a României.
Totodată, administrația românească trebuie să facă pași hotărâți către modernitate, către era tehnologiei, prin promptitudine și transparență. Doar astfel, relația dintre stat și cetățean va fi bazată pe încredere și onestitate, nu pe adversitate sau complicitate.
Antreprenoriatul românesc merită susținut printr-o strategie coerentă, pe termen lung, care să genereze nu doar acumulare de capital, ci și educație economică, de dorit încă din școală. Este esențial ca tinerii să înțeleagă cum funcționează economia, care sunt politicile economice sănătoase și cum pot face primii pași pe calea antreprenoriatului.
Acestea sunt idei care stau la baza Proiectului de țară pe care l-am inițiat, ca proiect al valorilor unei noi Românii, o Românie europeană, modernă, o Românie a libertății și a prosperității, în care viitorul românilor să fie mai presus de agende politice adverse ori conjuncturale.
Închei având convingerea că buna credință este singura variantă de lucru pentru această Românie pe care ne-o dorim.
Vă felicit pentru performanțele pe care le-ați înregistrat în afacerile dumneavoastră, vă doresc mult succes și vă asigur de întreg sprijinul și susținerea mea!
Vă mulțumesc!”",https://www.notabn.ro/presedintele-klaus-iohannis-este-o-mare-nedreptate-faptul-ca-eforturile-si-planurile-dumneavoastra-de-afaceri-sunt-anulate-de-politici-fiscale-neinspirate/,2020-03-06,About The Author
94,94,notabn.ro,"La mulți ani, Luminița Gheorghiu!","Cunoscuta actriță, născută la 1 septembrie 1949, este îndrăgită de publicul larg pentru multele filme, scurt metraje și piese de teatru în care a jucat. A câștigat Ursul de Aur la Festivalul Internațional de Film de la Berlin, pentru filmul Poziția copilului (2013). A fost, de asemenea, invitata specială a organizatorilor Festivalului de la Cannes (2006) pentru filmul Moartea domnului Lăzărescu.
A absolvit Institutul de Artă Teatrală și Cinematografică din Capitală în 1972. A debutat în teatru cu rolul Mărioara, într-o piesă montată de Alexandru Tocilescu pe scena Teatrului Cassandra. După absolvire a fost repartizată la Teatrul Mihai Eminescu din Botoșani. În anul 1975 s-a mutat la Teatrul Tineretului din Piatra Neamț, iar între anii 1976 și 2003 a fost actriță a Teatrului Bulandra din București.
Cariera în film și-a început-o cu rolul Catrina din filmul Moromeții (1987). A devenit cunoscută o dată cu pelicula Moartea domnului Lăzărescu, filmul în regia lui Cristi Puiu, în care are rolul asistentei care îl plimbă pe pacientul Lăzărescu de la un spital la celălalt.
A primit distincția Cea mai bună actriță într-un rol secundar (2006), pentru rolul Mioarei Avram, din partea Asociației Criticilor de Film de la Los Angeles.
În 2010, la gala Gopo a filmelor românești ale anului 2009, a primit premiul pentru cel mai bun rol secundar feminin pentru personajul Ana din filmul Francesca.
În 2013 a primit trofeul Ursul de Aur la Festivalul Internațional de Film de la Berlin pentru rolul mamei în pelicula Poziția copilului. Pentru același film, Poziția copilului, a primit Premiul Gopo de interpretare feminină pentru o actriță în rol principal dintr-un film românesc al anului 2013.
sursa: Wikipedia",https://www.notabn.ro/la-multi-ani-luminita-gheorghiu/,2020-03-06,About The Author
95,95,notabn.ro,"Luna, regina nopților pământene, ne-a încântat în această săptămână","În această săptămână, Luna, astrul nopților pământene, ne-a încântat cu cea mai strălucitoare față a sa din acest an calendaristic. Este vorba de fenomenul astronomic denumit ,,Super Luna de zăpadă” care a avut loc în noaptea de 18 spre 19 februarie când pe cer a apărut cea mai strălucitoare lună plină din 2019. Fiind cel mai aproape de Pământ, Luna a părut pe cer foarte mare și foarte luminoasă spre bucuria pământenilor din regiunile unde a fost vizibil acest fenomen astronomic, inclusiv în țara noastră.
Următoarea ,,Super Lună”, care va fi și ultima din acest an, va avea loc în martie 2019, dar va avea dimensiuni mai mici decât cele din februarie.",https://www.notabn.ro/luna-regina-noptilor-pamantene-ne-a-incantat-in-aceasta-saptamana/,2020-03-06,About The Author
96,96,notabn.ro,"Castelul Teleki din Posmuş, proprietate a Consiliului Judeţean Bistriţa-Năsăud, va fi restaurat","Castelul Teleki din Posmuş, intrat în proprietatea Consiliului Judeţean Bistriţa-Năsăud în 2002, unul din cele 12 castele nobiliare, declarate monumente istorice, va fi restaurat şi transformat într-un centru cultural.
Valoarea totală a proiectului, finanţat prin Programul Operaţional Regional – Axa prioritară 5, este de 21.78 milioane lei ( 2%), fiind contribuția Consiliului Județean Bistrița-Năsăud), iar diferența este asigurată din fonduri europene nerambursabile, durata implementării acestuia fiind de 48 de luni.",https://www.notabn.ro/castelul-teleki-din-posmus-proprietate-consiliului-judetean-bistrita-nasaud-va-fi-restaurat/,2020-03-06,About The Author
97,97,notabn.ro,Mari români. Corneliu Coposu,"Corneliu Coposu a fost un om politic român, liderul opoziției din România postcomunistă. Absolvent de drept și ziarist, om de încredere al liderului național-țărănist Iuliu Maniu, Coposu a fost membru al Partidului Național Țărănesc până la interzicerea acestuia în 1947, iar ulterior a fost deținut politic în condiții foarte aspre timp de 17 ani, în faza stalinistă a regimului comunist din România.
După Revoluția din 1989 a reîntemeiat oficial PNȚ sub numele de Partidul Național Țărănesc Creștin Democrat și a fost președinte al PNȚCD-ului între 1990 și 1995. În această calitate, a fondat Convenția Democrată Română, al cărei prim președinte a fost. Corneliu Coposu a fost ales senator în Parlamentul României în 1992. După decesul său, Corneliu Coposu a fost înlocuit de senatorul Ioan Bărbuș.
Corneliu Coposu s-a născut la data de 20 mai 1914 în Bobota, comitatul Sălaj. Tatăl său, Valentin Coposu, a fost preot român unit (greco-catolic) la Bobota, asesor consistorial și arhidiacon, iar din 1929 protopop al districtului Șamșud, doctor în teologie, specialist în limba aramaică, prieten și colaborator cu Iuliu Maniu.Valentin Coposu a fost trimis în timpul primului război mondial ca preot al armatei austro-ungare pe frontul din Galiția. La 1 decembrie 1918 a reprezentat cercul Șimleu Silvaniei la Adunarea de la Alba Iulia.
Valentin Coposu a murit în anul 1941 ca preot la Coșlariu, lângă Blaj, unde se refugiase după Dictatul de la Viena.
„Bunicul meu dinspre tată se numea Grigore Coposu, era tot preot și prieten bun de familie și de vecinătate cu Gheorghe Pop de Băsești, președintele Partidului Național Român din Transilvania… La alegerile din 1906, care s-au desfășurat cu multă violență, atât candidatul Partidului Național Român din Transilvania, cât și bunicul meu din partea tatălui, Grigore Coposu, au fost bătuți strașnic de către oficialitățile maghiare”.
„Mama era fiică de preot; tatăl ei era protopopul Iulian Anceanu, paroh și protopop în Surduc, județul Sălaj. Bunicul dinspre mamă se trăgea dintr-o familie înnobilată, care purta cu mândrie titlul de Ciolt, deci Anceanu de Ciolt…Străbunicul meu dinspre mamă era protopopul Gavril Vaida, care purta și el titlul nobil de Glod, era văr primar cu Alexandru Vaida-Voievod și făceau parte dintre fruntașii Partidului Național din epoca aceea, fiind mare adept al pasivismului politic”.
La data de 15 septembrie 1919, la vârsta de 5 ani, Corneliu Coposu a fost înscris la școala confesională română unită din Bobota, pe care a terminat-o la 28 martie 1923. A intrat la Liceul „Sfântul Vasile cel Mare” din Blaj doar după ce a urmat clasa ” a cincea în particular și după ce a obținut o dispensă de vârstă. La numai 16 ani a intrat la Facultatea de Drept și Științe de Stat, Universitatea din din Cluj. După absolvire, în 1934, s-a înscris la doctorat, pe care l-a obținut după 3 ani. În această perioadă a devenit campion de haltere în cadrul Clubului Sportiv Universitar. În 1933 înființează filiala Cluj a PNȚ, iar în 1935 a fost ales președinte al Uniunii Studenților Democrați din Universitatea Cluj și președinte al Tineretului Național Țărănesc.
Una dintre dimensiunile fundamentale ale activității intelectuale și politice ale lui Corneliu Coposu a fost legată de activitatea sa jurnalistică. El a fost un ziarist politic talentat; primii ani de jurnalism (1935-1940) au fost legați de cotidianul țărănist clujean România Nouă, condus de Zaharia Boilă; după cedarea Ardealului de Nord-Vest către Ungaria horthystă, tânărul țărănist s-a refugiat la București, fiind colaborator al ziarului refugiaților transilvăneni.
Corneliu Coposu și-a făcut ucenicia politică pe lângă liderul național-țărănist Iuliu Maniu: ,,Iuliu Maniu m-a cunoscut de când m-am născut, familiile erau prietene, se întîlneau cel puțin o dată pe săptămînă pentru că Bobota, comuna mea, e la 13-14 km de comuna lui Maniu, Bădăcin…Mi s-a întîmplat de multe ori ca, mergând la Bădăcin, să întâlnesc diverse delegații, diverși reprezentanți mai mult sau mai puțin importanți ai politicii românești din vremea aceea. Acolo i-am întîlnit pe Stere, pe Mihalache, pe Costăchescu de la Iași, pe Iunian, nu numai fruntașii de atunci ai Partidului Național Țărănesc, ci, în general fruntași ai vieții sociale și politice românești”.
După cum povestea ,,Seniorul”, Iuliu Maniu l-a luat șef de cabinet de pe vremea când era student, în 1930, ”apoi am ajuns director de cabinet. Între 1937 și până la arestare, am fost secretar politic al lui Maniu și, aș putea spune, umbra lui, pentru că nu m-am despărțit niciodată de el, n-am lipsit de la nicio activitate desfășurată de el în perioada aceasta și aș putea afirma că am fost persoana cea mai apropiată de Maniu vreme de zece ani de zile”.
Pe 14 iulie 1947 a fost arestat împreună cu întreaga conducere a PNȚ, în ceea ce s-a numit Înscenarea de la Tămădău. Până în 1956 a fost ținut în arest preventiv, fără să fie judecat. În 1956 i s-a înscenat un proces pentru ,,înaltă trădare a clasei muncitoare” și pentru ,,crimă contra reformelor sociale”. A fost condamnat la muncă silnică pe viață.
A fost eliberat pe 9 iulie 1962 din penitenciarul Râmnicu Sărat, după care a fost trimis pentru încă 24 de luni în domiciliu obligatoriu în comuna Rubla, județul Brăila (împreună cu Ion Diaconescu, Ion Huiu, Virgil Solomon).
În aprilie 1964 a fost pus în libertate, după 17 ani de detenție. A fost angajat ca muncitor necalificat la Întreprinderea de Construcții-Montaj București, atelierul de tâmplărie mecanică.
Încă din 1987, Corneliu Coposu a reușit să înșele vigilența poliției politice, Securitatea, și să informeze lideri politici occidentali, din familia partidelor creștin-democrate și conservatoare europene, despre existența în ilegalitate în România comunistă a unui nucleu care își asuma misiunea de continuitate cu Partidul Național Țărănesc, desființat de comuniști. Mai mult, pentru a marca afilierea la grupul partidelor creștin-democrate și conservatoare, la Internaționala Creștin-Democrată, PNȚ și-a completat denumirea și identitatea, devenind Partidul Național Țărănesc Creștin Democrat, nume asumat public și deja recunoscut pe plan internațional după schimbarea regimului politic.
Pe 8 ianuarie 1990, Tribunalul Municipiului București a autorizat funcționarea primului partid postcomunist, PNȚCD. Între 1990 și 1995, Coposu a fost președintele partidului.
Corneliu Coposu a dovedit calități de strateg politic atunci cînd i-a convins pe liderii partidelor din opoziție și ai asociațiilor civice că singura modalitate de a învinge puterea hegemonică a președintelui Ion Iliescu și a Frontului Salvării Naționale era cea a opoziției unite (de unde și deviza ,,Nu putem reuși decât împreună”). Pe 26 noiembrie 1991, s-a format coaliția/alianța electorală și politică cunoscută sub numele Convenția Democratică (mai târziu Convenția Democrată din România/CDR), care cuprindea drept membri fondatori paisprezece partide și asociațiii civice (PNȚCD, Partidul Național Liberal, Pardidul Social Democrat Român, Uniunea Democrată a Maghiarilor din România, Partidul Alianței Civice, Partidul Unității Democratice, Uniunea Democrat Creștină, Asociațea Foștilor Deținuți Politici din România, Alianța Civică, Sindicatul politic ,,Fraternitatea”, Uniunea Mondială a Românilor Liberi, Solidaritatea Universitară, ,,România viitoare”). Primul președinte al Convenției Democratice a fost Corneliu Coposu.[23]
În mai 1995 a fost numit Ofițer al Legiunii de Onoare, cea mai înaltă distincție acordată de Republica Franceză cetățenilor străini. Pe 6 octombrie 1995 a avut loc la sediul Casa Oamenilor de Știință din București ceremonia înmânării acestei distincții din partea Ambasadei Franței la București.
Moartea sa, în noiembrie 1995, a generat un imens val de simpatie populară pentru forțele politice anticomuniste din România. Deși nu a beneficiat de funeralii naționale, la înmormântarea sa au participat sute de mii de oameni veniți din întreaga țară. Acest curent de simpatie a contribuit la victoria Convenției Democrate la alegerile generale din 1996.
Este înmormântat în Cimitirul Bellu Catolic. Numeroase locuri publice îi poartă numele.",https://www.notabn.ro/mari-romani-corneliu-coposu-2/,2020-03-06,About The Author
98,98,notabn.ro,De ce se perpetuează PSD la putere?,"PSD a câștigat alegerile parlamentare din 1946 încoace. În 1996 CDR a obținut mai multe voturi, dar CDR era format din 18 formațiuni politice. În 2004 rezultatul a fost întors de Traian Băsescu, PSD a avut cu 5% peste Alianța D.A. În 2008, PSD luase cel mai mare număr de voturi însă PDL, prin votul Diasporei, a avut cu doi parlamentari mai mult. În rest a câștigat PSD foarte clar.
Atâta timp cât nu există mari crize economice globale sau europene, România încet, încet, crește. Am ajuns la un nivel de dezvoltare destul de bun, pentru foarte mulți salariul mediu de 500 euro părea un moment îndepărtat. Astăzi este o realitate. Teoretic lucrurile ar trebui să meargă spre mai bine. Cu toate acestea unele guvernări pot fi o pacoste pe țară. Cel de astăzi spre exemplu. Astăzi România este condusă de Liviu Dragnea și o mână de oameni care urmăresc doar puterea și știu rețeta perpetuării la putere. Aceea de a impune un stat baronial. Ca în Teleorman, unde oamenii sunt săraci, fără locuri de muncă și care într-un procent mare votează PSD. Nu e nimic paradoxal. E normal în sistemul politico-administrativ românesc de astăzi. Rețeta e foarte simplă. Se măresc pensiile și salariile bugetarilor, iar restul de bani se alocă primarilor PSD pentru a-și consolida poziția. Deja, guvernarea este pe pilot automat, supravegheată de Dragnea. El a fost la putere dintotdeauna.
Ce se întâmplă și cum?
România beneficiază de foarte mulți bani europeni, care merg cu prioritate spre investiții și care susțin mediul privat. Majoritatea comunelor au făcut un salt în ultimii ani. Ulițele sunt asfaltate, școlile modernizate și foarte mulți au apă curentă. În mediul rural o familie care are câteva animale și lucrează 1 ha teren poate trăi destul de bine. Cei în vârstă beneficiază de acea pensie minimă care le ajunge pentru traiul zilnic. Piețele agroalimentare românești sunt dezorganizate și lipsa posibilității de desfacere într-un mod profesionist al produselor, fac ca mare parte din produsele românești să ajungă în piețe la un preț foarte mic și astfel cu un buget redus o familie poate să își facă piața zilnică de alimente.
Românii se mulțumesc cu puțin.
România produce prin companiile private suficienți bani încât un partid ca PSD să dea impresia că guvernează bine. Încet, încet companiile s-au triat, cele rămase s-au consolidat pe piață și aduc venituri însemnate la bugetul de stat.
Comunele noastre sunt mici, administrate de PSD, iar primarii au foarte multe pârghii de a influența votul. Dosare de asistență socială, lemne de foc și multe altele. Veniturile primăriilor sunt mici și nu asigură funcționarea, de aici dependența financiară, care are efecte proaste pentru economie. Și pentru viața politică locală. Funcționarii, pădurarul, polițistul local sunt arme puternice ale primarilor în statul baronial. Faptul că este o fărămițare administrativă este în avantajul partidului-stat. Primarii sunt realeși (avem un singur tur de scrutin), iar aceștia prin multele mecanisme pe care le are la dispoziție, asigură un procent bun în alegeri PSD-ului.
Multinaționalele mult hulite au dezvoltat o serie de orașe și dincolo de faptul că înstrăinează profitul sau îl ascund, asigură multe locuri de muncă și asigură orașelor respective, în special a celor medii și mici, bani importanți bugetului local, din taxele pe proprietăți și impozitele pe salarii. La asta se adaugă banii la bugetul de stat din TVA.
Diaspora românească trimite în continuare bani către familiile de acasă și investesc totodată în țară. Bani importanți alimentează bugetul de stat. Nivelul acestora este foarte mare, mai mare decât cel al investitorilor străini în țară.
România are asigurat un nivel al veniturilor important.
Miliarde de euro obținute sunt gestionate de oamenii PSD. 2000 de primari, peste două treimi din consiile județene, ministerele, companiile de stat, fac achiziții de bunuri și servicii de miliarde de euro, iar beneficiarii sunt clienții acestora. La acestea se adaugă investițiile de orice fel. În continuare licitațiile în România sunt aranjate, iar în felul acesta PSD este marele beneficiar al acestor bani publici. Direct și indirect.
Statul minimal e o iluzie în România de astăzi.
Astăzi orice guvern are asigurate resurse pentru salarii bune celor din administrație, educație, etc și pentru pensii. Restul de bani care rămân pentru investiții se împart foarte simplu. Adică politic. Primarii PSD și cei care își dau acordul de colaborare cu PSD primesc bani, cu care își rezolvă problemele locale. Nu e nevoie de autostrăzi, drumuri expres care consumă bani mulți. Nu. Se dau bani punctual prin ministerul dezvoltării pentru podețe, ulițe, reparații la biserici.
Numărul celor care beneficiază de ajutoare sociale este de ordinul milioanelor.
Astăzi sute de oameni ai PSD se angajează în administrație, școli. Funcțiile publice sunt ocupate prin concursuri aranjate, iar toți acești tineri sunt înrolați în PSD. Companiile de stat, intreprinderile din subordinea consiliilor județene înrolează zilnic oameni ai PSD pe salarii foarte mari. Sunt județe unde statul este marele angajator. Avem companii de apă cu peste o mie de angajați. Toți oamenii aceștia sunt angajați de oamenii PSD și au familii. Toți acești membri de partid sunt motivați, agresivi și adună voturi prin multele mijloace, fără a ține cont de bun simț, morală. Nici nu-i interesează că șefii lor fură și mint. Organizația PSD de tineret e cea mai mare din UE. De ce? Fiindcă tinerii sunt angajați la stat de PSD.
Toți acești oameni merg la vot. Ei și familiile lor.
În felul acesta PSD nu ratează pragul de 35% din electorat în condițiile unei participări la vot modeste.
Indiferent dacă ordonanțele vor fi retrase sau nu, noile proteste trebuie să vizeze direcții noi. E nevoie de legi drepte care să reformeze cu totul actuala organizare administrativă, de funcții publice care să fie ocupate prin concurs așa cum elevii dau examenul la intrarea în liceu sau cei care susțin Bacalaureatul. Adică un examen național cu camere video. E nevoie de mulți bani alocați educației, fiindcă 50% din copii sunt în mediul rural și rămân acolo, în loc să plece și să se realizeze profesional și de licitații prin care se derulează miliardele de euro, care trebuie să devină transparente. Și mai sunt multe altele.
articol apărut în 13.02.2017 în evz.ro",https://www.notabn.ro/de-ce-se-perpetueaza-psd-la-putere/,2020-03-06,About The Author
99,99,notabn.ro,Încă un parlamentar a părăsit PSD,"Încă un parlamentar al PSD l-a părăsit pe Liviu Dragnea. Adrian Pau, deputat PSD de Timiș, a demisionat din PSD și a anunțat că trece la Pro România, partid condus de Victor Ponta.
În ultimele zile, mai mulți parlamentari au părăsit PSD în favoarea partidului condus de fostul premier.",https://www.notabn.ro/inca-un-parlamentar-a-parasit-psd/,2020-03-06,About The Author
100,100,notabn.ro,"Mesaj al lui Vlad Voiculescu către C. P. Tăriceanu: Protestele din 2012 erau ,,bune“ și ,,legitime“","Fostul ministru al sănătății, Vlad Voiculescu, l-a atacat astăzi foarte dur pe președintele ALDE, Călin Popescu Tăriceanu, despre care spune acesta ne dă lecții din când în când și era foarte bucuros în 2012 când se ieșea în stradă.
„În ianuarie 2012 Tăriceanu lua cuvântul la un miting USL organizat la Arcul de Triumf miting de la care susținătorii USL au încercat să ajungă în Piața Universității unde de 7 zile erau deja proteste împotriva guvernului de atunci. Acolo au fost întâmpinați cu ,,PDL și USL – ACEEAȘI MIZERIE!”, a precizat Voiculescu.
Acesta aspune că actualul președinte al Senatului se simțea bine pe vremea USL, iar protestele de atunci împotriva Guvernului de atunci erau ,,bune“ și ,,legitime“.
„Acum, Tăriceanu ne dă, din nou, lecții despre democrație și legitimitate, încercând să ne spună cum că, de fapt, noi nu suntem nemulțumiți de această glumă proastă pe care ei o numesc guvernare și că ne manipulează nu știu ce forțe oculte.",https://www.notabn.ro/mesaj-al-lui-vlad-voiculescu-catre-c-p-tariceanu-protestele-din-2012-erau-bune-si-legitime/,2020-03-06,About The Author
101,101,notabn.ro,"IGPR: 44 de accidente rutiere soldate cu 19 morți, în Ajun și în prima zi de Crăciun","În zilele de marți, miercuri și joi au avut loc 59 de accidente rutiere grave în țară, în urma cărora 27 de de oameni și-au pierdut viața, iar alte 45 au fost grav rănite. Polițiștii au intervenit la peste 8.000 de evenimente și au reținut peste 900 de permise de conducere, în ziua de Ajun și primele două zile de Crăciun.
Polițiștii au reținut, în a doua zi de Crăciun, aproape 400 de permise de conducere și au dat amenzi de aproape 1,5 milioane de lei. S-au produs 15 accidente grave de circulație, în urma cărora 8 persoane au murit, iar 12 au fost grav rănite.
Potrivit IGPR, în a doua zi de Crăciun, poliţiştii au organizat 176 de acțiuni, la nivel național și au intervenit la 3.235 de evenimente, dintre care 2.796 au fost sesizate prin 112.
În urma activităților, au fost constatate 787 de infracţiuni, 121 de persoane fiind surprinse în flagrant delict, potrivit Mediafax.
De asemenea, au fost depistate 8 persoane urmărite național sau internațional, iar în cauzele instrumentate au fost dispuse 21 de măsuri preventive.
Totodată, pentru neregulile constatate, polițiștii au aplicat 3.475 de sancţiuni contravenţionale, în valoare de 1.425.810 lei.
Poliţiştii rutieri au desfăşurat activităţi pentru prevenirea accidentelor de circulaţie, fiind constatate 118 infracțiuni la regimul rutier. Au fost reținute 362 de permise de conducere și retrase 56 de certificate de înmatriculare.
Activităţile au fost desfăşurate împreună cu celelalte instituţii cu atribuţii în asigurarea ordinii şi liniştii publice.
Ieri, la nivel național, s-au produs 15 accidente grave de circulație, în urma cărora 8 persoane au decedat, iar 12 au fost grav rănite.
În zilele de marți și miercuri, au avut loc 44 de accidente rutiere în țară, în urma cărora au murit 19 persoane și 33 au fost rănite grav. Polițiștii au intervenit la peste 6.000 de evenimente și au reținut 532 de permise de conducere, cele mai multe pentru viteză și consum de alcool.
„În zilele de 24 și 25 decembrie 2019, polițiștii au intervenit la 6.057 de evenimente, dintre care 5.159 sesizate prin 112. În urma activităților, au fost constatate 1.469 de infracţiuni, dintre care 178 la regimul rutier, 589 contra persoanei, 489 contra patrimoniului, 11 de natură economică, 39 la Legea nr. 126/1995 (regimul materiilor explozive) și 4 la Legea nr. 46/2008 (codul silvic)”, informează Inspectoratul General al Poliției Române (IGPR).
205 persoane au fost prinse în flagrant delict, alte 28 persoane, urmărite național sau internațional, au fost depistate, iar în cauzele instrumentate au fost dispuse 36 de măsuri preventive.
„Pentru neregulile constatate, polițiștii au aplicat 6.374 de sancţiuni contravenţionale, în valoare de 2.475.398 de lei, fiind confiscate bunuri de 148.770 de lei. De asemenea, polițiștii au reținut 532 de permise de conducere (dintre care: 64 pentru consum de alcool și 171 pentru viteză) și au retras 89 de certificate de înmatriculare”, mai arată sursa citată.
În cele două zile (Ajun și prima zi de Crăciun), la nivel naţional, s-au produs 44 de accidente rutiere, în urma cărora 19 persoane au decedat, iar alte 33 au fost grav rănite.",https://www.notabn.ro/igpr-44-de-accidente-rutiere-soldate-cu-19-morti-in-ajun-si-in-prima-zi-de-craciun/,2020-03-06,About The Author
102,102,notabn.ro,CSM București victorie cu gust amar în fața lui SCM Râmnicu-Vâlcea,"de Mihai Sărmășan
CSM Bucureşti, echipa finanţată de Primăria Capitalei, oferă cea mai neplăcută surpriză a ultimilor 30 de ani în handbalul românesc şi trimite, practic, titlul la Vâlcea într-un sezon în care banii publici „pompaţi” în echipă au dat impresia că Cristina Neagu şi colegele ei vor defila spre medaliile de campioane.
Deţinătoarea titlului din handbalul românesc a condus cu şase goluri după primele 40 de minute, însă o revenire de excepţie a vâlcencelor ce strâns scorul final. CSM Bucureşti avea nevoie de victorie la 3 goluri diferenţă pentru a-şi asigura avantaj la golaveraj în faţa echipei vâlcene, care nu a mai triumfat în campionatul României de la desfiinţarea marii echipe a Oltchimului.
Radicevic aduce în ultima secundă victoria pentru CSM Bucureşti, dar diferenţa de un singur gol o transformă pe SCM Rm. Vâlcea în campioană virtuală în handbalul feminin românesc.
sursa: prosport.ro",https://www.notabn.ro/csm-bucuresti-victorie-cu-gust-amar-in-fata-lui-scm-ramnicu-valcea/,2020-03-06,About The Author
103,103,notabn.ro,"Cluj-Napoca, locul ideal pentru inovare și IT. Pentru câteva zile, Clujul e parte a Techsylvania","Techsylvania 2018, eveniment dedicat tehnologiei și inovării aflat la cea de-a 5-a ediție, a început astăzi la Cluj. Lideri la nivel internațional în aceste domenii, ingineri, programatori, experți și pasionați de tehnologie s-au reunit la Cluj-Napoca pentru a dezvolta idei, prezenta viziuni și pentru a dezbate soluții cu privire la provocările pe care le întâmpină antreprenorii într-un ecosistem ce se schimbă atât de repede.
Clujul își consolidează statutul de hub european de inovare și IT, având la bază avantajul competitiv de centru universitar și implicit, talentul existent la nivel local, deci forță de muncă extrem de bine pregătită și creativă. Oamenii sunt astfel în centrul procesului de inovare și dezvoltare, iar acest lucru înseamnă că *toleranța* este esențială.
,,Fiecare trebuie să simtă că Clujul este *acasă*, că avem o comunitate deschisă și incluzivă.
Totodată un mediu de afaceri sănătos se construiește pe încredere, prin crearea de punți între toți actorii participanți în procesul decizional: administrația locală, cetățenii, sectorul universitar, mediul privat și cel nonguvernamental. În contextul inovării, inițiative precum Techsylvania aduc împreună toți acești actori, conturând un mediu propice pentru găsirea de noi idei și de soluții la actualele provocări. Astfel, este foarte important să facem trecerea de la “ego-sistem” la “eco-sistem”. Cu alte cuvinte, să conlucrăm pentru dezvoltarea comunității noastre, deoarece avem mediul și resursele necesare.
Am prezentat, de asemenea, inițiativele municipalității și proiectele pe care le-am realizat și pe care le avem în vedere din sfera *smart city*, anume proiecte care utilizează tehnologia pentru creșterea calității vieții în oraș, precum și avantajele pe care Primăria Cluj-Napoca le oferă investitorilor care aleg municipiul nostru.
Nu în ultimul rând, am subliniat faptul că, pentru dezvoltarea unui mediu bun pentru startup-uri, pentru inovare și atragerea de noi investitori, este foarte important statutul României de membru U.E. și membru N.A.T.O., partener strategic al S.U.A., Cluj-Napoca fiind locul unde Vestul întâlnește Estul. Astfel, Clujul demonstrează că are „ingredientele” necesare pentru a crea și modela viitorul”, a menționat primarul municipiului Cluj-Napoca, Emil Boc, prezent la eveniment.",https://www.notabn.ro/cluj-napoca-locul-ideal-pentru-inovare-si-it-pentru-cateva-zile-clujul-e-parte-a-techsylvania-2/,2020-03-06,About The Author
104,104,notabn.ro,PMP cere demisia ministrului educației Liviu Pop,"Eugen Tomac, președinte executiv al Partidului Mișcarea Populară: ,,Îi cer premierului Tudose să îl demită de urgență pe ministrul educației – o catastrofă națională.”
,,La mai puțin de o lună până la începerea anului școlar, Liviu Pop a transformat educația într-un teatru de război, revocând din funcții prin fax 13 șefi de inspectorate școlare județene. Preocupat doar de politizarea sistemului de învățământ și de afacerea manualelor (de sport și dirigenție), acesta a devenit o adevărată amenințare la adresa viitorului României. ,,Îi cer premierului Tudose să îl demită de urgență pe ministrul educației — o catastrofă națională”, e declarația președintelui executiv al Partidului Mișcarea Populară, Eugen Tomac.
,,Istoria se repetă! Oameni care au responsabilitatea pregătirii noului an școlar ce bate la ușă, care nu au fost numiți politic în funcții, sunt înlocuiți fără nicio explicație plauzibilă, noaptea, ca hoții! Nu poți demite oameni la întâmplare, fără o motivare serioasă, în lipsa unei anchete sau cercetări administrative. Ceea ce face Liviu Pop, recunoscut în mediul academic ca ministrul educației fizice, este inadmisibil”, a mai adăugat deputatul PMP.
,,Domnule prim-ministru, vă rog să aplicați și dumneavoastră aceeași metodă și să îl demiteți de urgență pe Liviu Pop, o catastrofă națională, prin fax. Vă veți scuti partidul de următoarea moțiune de cenzură, pe tema dezastrului din educație, împotriva propriului guvern”, a încheiat Eugen Tomac, președinte executiv al Partidului Mișcarea Populară.",https://www.notabn.ro/pmp-cere-demisia-ministrului-educatiei-liviu-pop/,2020-03-06,About The Author
105,105,notabn.ro,"Ioana Petrescu: ,,Am decis să intru în Partidul Pro România""","Fostul ministru al finanțelor, Ioana Petrescu, se alătură mișcării inițiate de Victor Ponta și a anunțat că se înscrie în noua formațiune Pro România. În ultima săptămâna o serie de foști miniștri PSD au ales să se înscrie în această formațiune politică.
,,Am făcut acest pas cu convingerea că nu pot schimba lucrurile care cred eu că nu funcționează cum trebuie doar comentând de pe margine. Pentru a îndrepta lucrurile care, în ultima vreme, merg într-o direcție periculoasă pentru întreaga societate, este nevoie de voință politică.
Echipa alături de care m-am decis să intru în politică este formată din profesioniști care au demonstrat că vor și pot să lucreze pentru oameni. Am fost ministru technocrat într-un guvern politic și am lucrat alături de o parte din profesioniștii care acum îmi vor fi colegi de partid. O parte din măsurile luate în Guvernul din care am făcut parte ca ministru de Finanțe își produc efectele și astăzi. Altele au fost amânate până azi, modificate sau chiar uitate.
Cred că oamenii așteaptă de la clasa politică mai mult profesionalism și viziune și am convingerea că Pro România poate oferi aceste lucruri, în interesul românilor, indiferent de statutul lor social sau de vârstă. Vom fi aproape de cetățeni și ne dorim să orientăm România spre modernizare, să oferim condiții mai bune pentru toți cei care, prin munca lor, contribuie la dezvoltarea întregii țări.
Avem oameni valoroși, care fac performanță în diverse domenii și care se remarcă prin competitivitate și inovație. Ne dorim să le oferim condiții pentru a-i păstra acasă.
Eu am ales România acum 5 ani. Și astăzi am ales Partidul Pro România pentru a mă implica și politic în dezvoltarea și modernizarea acestei țări. Am convingerea că, unindu-ne forțele, vom face din nou ca România să însemne ,,acasă” pentru toți cetățenii săi”, a precizat fostul ministru al finanțelor publice, Ioana Petrescu.",https://www.notabn.ro/ioana-petrescu-am-decis-sa-intru-in-partidul-pro-romania/,2020-03-06,About The Author
106,106,notabn.ro,Valoarea tichetelor de masă crește de la 1 martie 2020,"Camera Deputaților, în calitate de for decizional, a adoptat marți proiectul de lege care prevede majorarea valorii tichetului de masă de la 15,18 lei în prezent, la 20 lei de la 1 martie 2020. Inițiatorul proiectului este deputatul PSD Valeriu Steriu, acesta motivând că tichetul primit în prezent de angajaţi nu poate acoperi costurile unei mese și că valoarea actuală a tichetului de masă în România este printre cele mai mici din Europa.",https://www.notabn.ro/valoarea-tichetelor-de-masa-creste-de-la-1-martie-2020/,2020-03-06,About The Author
107,107,notabn.ro,S-a făcut public testamentul olograf al poetului Octavian Goga,"A apărut în spațiul public, grație ziarului clujean ,,Făclia”, testamentul olograf al poetului Octavian Goga, document deosebit de important în condițiile în care Domeniul de la Ciucea este obiectul unui controversat proces.
Testamentul olograf a fost întocmit de poet în 27 mai 1928 la Ciucea și certificat în anul 1938 la Cluj.
,,Număr de testament 14/1038
Dacă s-ar întâmpla să mor, doresc să se ştie câteva dorinţe ale mele de care să se ţină seamă.
1) Să fiu îngropat în Ciucea, în grădină. Să slujască un preot de la ţară, fără nicio ceremonie deosebită. Rog pe nevasta mea să facă o criptă unde să fiu aşezat la odihnă şi unde să vie şi ea când o închide ochii.
2) Toată averea rămâne Veturiei. O rog să ţie seama de copiii Claudiei şi ai lui Jeni. Casa de la Ciucea să nu poată fi înstrăinată.
Ciucea, 27 mai 1928.
Octavian Goga”",https://www.notabn.ro/s-facut-public-testamentul-olograf-al-poetului-octavian-goga/,2020-03-06,About The Author
108,108,notabn.ro,Imagini de Noiembrie în Munții Bârgăului. FOTO,"de Mihai Sărmășan
Prietenul şi colaboratorul nostru Albert Gavrilă a realizat vineri drumeție în munții Bârgăului pe traseul Tureac(BN) – Lacul Popii – Poiana Făgețelul Mare – sub vf.Gogoașa(Miroslava) și retur. Acesta a postat pe contul său personal de Facebook fotografiile surprinse, imagini pe care vi le oferim și vouă cititorilor nostri.
Muntii Bargaului se afla in sudul grupei nordice a Carpatilor Orientali, constituind o unitate mai redusa ca suprafata, 1500 km2, decat vecinii sai Rodnei si Calimani. Muntii Bargaului prezinta un relief complex, caracterizat prin existenta vulcanismului subteran scos la suprafata in urma erodarii rocilor sedimentare de deasupra. Vecinii Bargaului sunt: in vest – muntii Rodnei, in est – depresiunea Vatra dornei, muntii Suhard si muntii Calimani, in sud – valea Bistritei si muntii Calimani si in nord – valea Somesului Mare si muntii Suhard.
sursa foto: Facebook Albert Gavrilă",https://www.notabn.ro/imagini-de-noiembrie-in-muntii-bargaului-foto/,2020-03-06,About The Author
109,109,notabn.ro,Metallica revine la București în august 2019. Vezi prețurile biletelor.,"Legendara trupă Metallica revine la București în turneul Worldwired, într-un concert ce va avea loc pe 14 august 2019, pe Arena Națională.
Turneul Worldwired se întoarce în Europa și Marea Britanie între 1 mai si 25 august 2019 cu show-uri ce se desfășoară pe stadioane, în parcuri și chiar la un castel. După seria de concerte indoor din 2017 – 2018 ce a depășit recorduri în 29 de locuri de pe tot continentul, Metallica revine în Europa și Marea Britanie cu 25 de show-uri programate în peste 20 de țări. Debutând pe 1 mai 2019 în Lisabona, turneul include orașe în care Metallica nu a mai concertat de mulți ani, printre care Milano, Zurich, Dublin, Bruxelles (pentru prima oară din 1988), Berlin, Moscova, Varșovia, București, Gothenburg, și chiar orașe cu show-uri în premieră, cum ar fi Trondheim (Norvegia), Hämeenlinna (Finlanda) și Tartu (Estonia).
În cadrul turneului Worldwired, Metallica va fi însoțită de trupele Ghost și Bokassa, care vor cânta în deschidere. Concertul va fi organizat de Emagic.
Biletele se pun în vânzare pe 28 septembrie, ora 10:00 am.
Prețurile biletelor la Metallica pe categorii:
Gazon A – 345 lei
Gazon B – 285 lei
Cat 1 – 685 lei
Cat 2 – 505 lei
Cat 3 – 345 lei
Cat 4 – 285 lei
Cat 5 – 235 lei
Fiecare bilet cumpărat include și cel de-al 10-lea album Metallica, ”Hardwired…To Self-Destruct”, în format digital. Fanii vor primi un mail ulterior achiziției de bilet prin care vor primi instrucțiuni pentru a-și descărca albumul.
Metallica a concertat pe stadionul Lia Manoliu din București pe 9 iunie 1999, cu prilejul turneului „The Garrage Remains the Same”. Trupa a revenit în România 9 ani mai târziu, pentru a cânta pe Stadionul Cotroceni. Desfășurat pe 23 iulie, concertul a adunat peste 30.000 de fani. În 2010, Metallica a luat parte la celebrul „The Big Four” în cadrul Sonisphere de la Romexpo.
sursa: infomusic.ro",https://www.notabn.ro/metallica-revine-la-bucuresti-in-august-2019/,2020-03-06,About The Author
110,110,notabn.ro,O tânără a călătorit 700 de km (dus-întors) pentru a salva un pui de ogar din Satu Mare,"O tânără din Ungaria, de la o Asociație pentru salvarea Ogarilor, a călătorit 700 de km dus-întors, pe timp de noapte, pentru a salva un pui de ogar din Satu Mare. Tânăra a răspuns prompt solicitării venite din partea Asociației FreeLife din Satu Mare.
Câinele, un ograr de 4 luni, a fost găsit abandonat de către Asociația FreeLife, subnutrit și cu sechele neurologice, spun aceștia.
”Asociația Free Life, în urma unei sesizări, s-a deplasat seara târziu, de urgență pentru a-l prelua și a-l pune în siguranța, fiind aceasta, probabil, ultima lui șansă. Pe loc i s-a făcut testul de jigodie, care, deși a ieșit negativ, a doua zi s-a repetat și la un cabinet veterinar pentru siguranță”, a scris Asociația FreeLife pe Facebook.
Zumba, așa cum i-au pus numele, a fost luat de către tânăra Hanni Nagy, cea care a venit până la Satu Mare ca să-l salveze, și dus în Ungaria. Medicii însă, nu sunt prea optimiști în privința câinelui, dar tânăra din Ungaria a promis că va face tot posibilul să îl pună pe picioare!",https://www.notabn.ro/o-tanara-a-calatorit-700-de-km-dus-intors-pentru-a-salva-un-pui-de-ogar-din-satu-mare/,2020-03-06,About The Author
111,111,notabn.ro,Serbia nu-l extrădează pe Sebastian Ghiță,"Curtea Supremă de la Belgrad a refuzat vineri să îl extrădeze pe omul de afaceri şi fost parlamentar român Sebastian Ghiţă, inculpat pentru mai multe acuzaţii de corupţie, spunând că a primit azil în Serbia, relatează agenţia Associated Press, preluată de ABC News pe site-ul său.
Curtea Supremă a precizat vineri că autorităţile sârbe i-au aprobat în iunie cererea de azil a lui Sebastian Ghiţă. Conform comunicatului instanţei, lui Sebastian Ghiţă i-a fost acordat azil „de teama persecuţiei în ţara de origine din cauza opiniilor politice”.
Sebastian Ghiţă a fost arestat anul trecut în Serbia, la mai multe luni după ce părăsise ilegal România, unde a fost inculpat pentru corupţie, şantaj şi spălare de bani, reaminteşte AP.
Curtea Supremă de la Belgrad a mai precizat că o instanţă de apel va analiza de asemenea acest caz.",https://www.notabn.ro/serbia-nu-l-extradeaza-pe-sebastian-ghita/,2020-03-06,About The Author
112,112,notabn.ro,"Astăzi, muzică medievală şi renascentistă în Turnul Bisericii Evanghelice.","Bistriţenii şi oaspeţii lor sosiţi la „Târgul Mare al Bistriţei” vor avea ocazia să urmărească astăzi, 23 august, în cadrul programului „Noaptea albă a Bisericii Evanghelice”, un inedit concert de muzică medievală şi renascentistă ce va fi susţinut de formaţia Huniadi Cantores în Turnul Bisericii Evanghelice, la nivelul staţiei superioare a liftului de acces. Concertul se va desfăşura în intervalul orar 21.00 – 22.30, după încheierea programului de la scena amplasată pe pietonal. Va fi pentru prima dată când Turnul va găzdui un asemenea concert!
Programul evenimentului „Noaptea albă a Bisericii Evanghelice” este, în acest an, mai bogat ca oricând şi propune publicului momente de dans medieval, teatru stradal, animaţie cu cavaleri şi domniţe şi un spectacol de animaţie cu foc, iar accesul cu liftul în Turn va fi gratuit în intervalul orar 21.00 – 03.00:
NOAPTEA ALBĂ A BISERICII EVANGHELICE
18.00: instalarea taberei Ordinului Cavalerilor Lup (spaţiul verde din Piaţa Centrală);
20.00: Rondul Gărzii de Bistriţa, cu Garda reunită „Frăţia Lupilor” şi Castelanul Săsărman (Piaţa Centrală, Pietonal);
21.00 – 22.30: formaţia „Huniadi Cantores” concertează în Turnul Bisericii Evanghelice (muzică medievală şi renascentistă). Maestru de ceremonii – Cavalerul Hartmann, domn liber de Transilvania. Concertul va avea loc la etajul superior al staţiei liftului.
Piaţa Centrală, la intrarea în Biserica Evanghelică
23.00: dansuri medievale cu formaţia NOSA;
23.20: teatru stradal: „Farsa jupânului Pathlein”, cu Teatrul Scena;
23.45:„Legenda meşterului Lubezam”, cu Castelanul Săsărman;
24.00:„Secretele Hronicarului Lup” – spectacol cavaleresc cu Ordinul Cavalerilor Lup;
24.30: „Nox Album” – spectacol de animaţie cu foc cu trupa SiriuS;
01.00: „E noapte şi e frig, seniori!” – încheierea spectacolului.
Arhiva foto a Primăriei municipiului Bistriţa",https://www.notabn.ro/astazi-muzica-medievala-si-renascentista-turnul-bisericii-evanghelice/,2020-03-06,About The Author
113,113,notabn.ro,Senatul a decis ! Crește valoarea tichetelor de masă,"Senatorii au adoptat, miercuri, un proiect de lege care prevede majorarea valorii nominale pentru biletele de masă la 20 de lei. Prevederile ar urma să intre în vigoare în data de 1 a lunii următoare celei în care se publică legea în Monitorul Oficial. În prezent un tichet de masă are o valoare maximă de 15 lei.
Senatul a votat propunerea legislativă pentru modificarea Legii nr.165/2018 privind acordarea biletelor de valoare cu 73 de voturi „pentru”. Comisia pentru muncă din Senat au întocmit un raport de admitere proiectului de lege.
Potrivit modificării aduse articolului 14 din lege, „valoarea nominală a unui tichet de masă nu poate depăşi suma de 20 de lei la data aplicării prevederilor prezentei legi”. În forma în vigoare, articolul 14 din Legea nr.165/2018 arăta astfel: „Valoarea nominală a unui tichet de masă nu poate depăşi suma de 15,18 lei”.
În cazul în care proiectul de lege ar trece şi de Camera Deputaţilor, prevederile ar intra în vigoare începând cu data de 1 a lunii următoare celei în care legea se publică în Monitorul Oficial al României, Partea I.
Proiectul de lege depus de deputaţii PSD Liviu-Ioan Balint , Dumitru Gherman, Violeta Răduţ, Valeriu-Andrei Steriu şi Ioan Terea, a fost înregistrat la Senat, ca primă Cameră sesizată, Camera Deputaţilor fiind decizională.",https://www.notabn.ro/senatul-a-decis-creste-valoarea-tichetelor-de-masa/,2020-03-06,About The Author
114,114,notabn.ro,Magia iernii în Munții Bârgăului. Album foto,"Regiunile montane sunt spectaculoase în orice anotimp, dar iarna acestea capătă un farmec aparte. Zăpada care se așterne peste tot, modelează peisaje de basm care ajung la sufletul oricărui drumeț. Zilele trecute unul dintre iubitorii muntelui a surprins magia ierbii în Munții Bârgăului pe care i-a colindat împreună cu prietenii. Aflați în estul județului Bistrița-Năsăud acești munți culminează în Vârful Heniu Mare la altitudinea de 1611 metri și oferă peisaje de neuitat pentru cine se încumetă să le străbată potecile acum când brazii sunt împodobiți cu mantia de sidef a ierbii.
Aveți grijă însă pe unde vă poartă pașii în aceste zile scurte de iarnă. Căci seara vine repede și vrăjiți de peisaj ați putea să vă întâlniți cu Dracula, celebrul vampir care domnește de veacuri în împărăția sa din Pasul Bârgăului.",https://www.notabn.ro/magia-iernii-in-muntii-bargaului-album-foto/,2020-03-06,About The Author
115,115,notabn.ro,Untold a amenjat la Cluj-Napoca două camere sterile pentru copiii bolnavi de cancer. FOTO,"Untold și Asociația Dăruiește Viață au construit primele două camere sterile din Transilvania, la Clinica de Pediatrie II din Cluj-Napoca, vitale pentru pacienții cu leucemie și alte tipuri de cancer. Este vorba despre o investiție de peste 100.000 de euro, din care 18.000 de euro au fost banii donați de către fanii festivalului.
Cele două camere sterile au fost ianugurate, vineri dimineață, la Spitalul de Pediatrie II (strada Crișan, numerele 3-5). Potrivit reprezentanților spitalului, acestea vor asigura creșterea ratei de supraviețuire a sutelor de copii bolnavi de cancer care sunt tratați anual la secția de hemato-oncologie a Spitalului de Copii din Cluj-Napoca. Valoarea totală a proiectului este de peste 100.000 euro, din care 18.000 de euro au fost banii donați de către fanii festivalului şi diferența de 82.000 de euro a fost donată de festival.
„Am pornit această campanie de la o statistică îngrijorătoare: în România, rata de supraviețuire a bolnavilor în lupta cu cancerul este de sub 50%. Ne-am dorit să ajutăm la schimbarea acestei realități dramatice. Ne-am implicat și am întins o mână de ajutor spre secția de hemato-oncologie de la Spitalul de Copii din Cluj-Napoca, unde sunt tratați anual 100 de copii, alături de partenerii noștri de la Dăruiește Viață, dar și de fanii festivalului care au contribuit la acest proiect”, a declarat Edy Chereji, director de marketing și comunicare Untold.
În România există doar 18 camere sterile: 10 la București, 6 la Timișoara și, începând de azi, 2 la Cluj-Napoca. Fiecare dintre acestea au fost construite din donațiile Asociației Dăruiește Viață. “Le mulțumim fanilor festivalului pentru contribuția pe care au adus-o la proiectul Dăruiește Viață si UNTOLD de a dota Spitalul Clinic de Urgență din Cluj cu un sistem de camere sterile pentru tratarea copiilor bolnavi de leucemie. Prin donațiile lor au arătat că au puterea de a acționa în interesul comunității, atunci când statul nu are grijă de cetățenii săi. Ei sunt exemplu pentru noi toți!”, a declarat Oana Gheorghiu, Vicepreședintele Asociației Dăruiește Viață.
Proiectul de la Pediatrie II a presupus recompartimentarea spațiului pentru crearea sistemului de camere sterile, care presupune un SAS cu presiune pozitivă, din care se intră în cele două camere sterile care au la rândul lor o presiune pozitivă mai mare decât cea din SAS. Această presiune asigură sterilitatea aerului, astfel încât, în momentul deschiderii ușilor, presiunea pozitivă împiedică aerul să intre în SAS sau în camere și niciun microb nu pătrunde în spațiul în care se află copilul cu imunitate scăzută.
sursa: ziuadecluj.ro",https://www.notabn.ro/37862-2/,2020-03-06,About The Author
116,116,notabn.ro,Klaus Iohannis: Constituția nu vorbește despre dreptul la liniște al celor care încalcă legea,"Președintele României a fost prezent la dezbaterea raportului Ministerului Public pe anul 2017, unde a ținut un discurs și a transmis un mesaj celor certați cu legea.
,,Observăm în unele discursuri politice și mediatice o tot mai mare grijă față de soarta unor inculpați și condamnați penal, care sunt evident deranjați că sistemul judiciar își face treaba în ceea ce îi privește, tulburându-le liniștea și afectându-le bunăstarea. Să fim bine înțeleși: Constituția nu vorbește despre dreptul la liniște al celor care încalcă legea. Se încearcă în mod fals acreditarea ideii că procurorii sunt inamicii societății. Dimpotrivă, procurorii sunt de aceeași parte a baricadei cu cei care cred în statul de drept. De cealaltă parte se află câțiva indivizi certați cu legea, care au tot interesul să decredibilizeze justiția. Dacă se fac greșeli, cei responsabili trebuie să fie trași la răspundere, iar acolo unde se constată abuzuri, sancțiunile trebuie aplicate urgent și cu severitate. Dar nimic nu justifică subordonarea magistraților politicului. Acest fapt este inacceptabil.”
,,Asigurarea unui proces corect, înfăptuirea unei justiţii drepte, nevoia de locuri de detenţie care să asigure condiţii civilizate sunt de necontestat şi ţin de respectarea unor drepturi umane fundamentale. Din păcate, acum nu se discută despre chestiuni de fond, care pot fi în mod cert îmbunătăţite, ci se încearcă intimidarea celor care aplică legea. În acest context, cu atât mai important este ca magistraţii să nu uite niciun moment rolul esenţial pe care îl au nu doar în înfăptuirea actului de justiţie, ci şi ca reper de responsabilitate şi moralitate în societatea românească”, a afirmat şeful statului.
Preşedintele a susţinut că erorile, dacă există, trebuie corectate cu celeritate.
,,Dacă se fac greşeli, cei responsabili trebuie să fie traşi la răspundere, iar acolo unde se constată abuzuri, sancţiunile trebuie aplicate urgent şi cu severitate”, a arătat Iohannis.
Iohannis a precizat că cea mai bună apărare împotriva oricăror încercări de denigrare a unei profesii este asigurarea unui standard înalt de etică şi profesionalism şi rezolvarea eficientă a acelor probleme punctuale care sunt ,,inevitabile în orice domeniu”",https://www.notabn.ro/klaus-iohannis-constitutia-nu-vorbeste-despre-dreptul-la-liniste-al-celor-care-incalca-legea/,2020-03-06,About The Author
117,117,notabn.ro,S-a stabilit componența grupelor Turneului Campioanelor de la Shenzen,"Grupa Roșie: Ashleigh Barty, Naomi Osaka, Belinda Bencic și Petra Kvitova
Grupa Mov: Simona Halep, Bianca Andreescu, Karolina Pliskova și Elina Svitolina
Simona Halep (28 de ani, 5 WTA) va fi pentru a cincea oară în urne, în ultimii șase ani. Halep a ratat turneul de anul trecut din cauza unei accidentări. Cea mai bună performanță a Simonei a fost în 2014, când a jucat finala, pierdut în fața Serenei Williams.",https://www.notabn.ro/s-a-stabilit-componenta-grupelor-turneului-campioanelor-de-la-shenzen/,2020-03-06,About The Author
118,118,notabn.ro,Cluj-Napoca. Peste 14 milioane lei pentru sănătate în 2019 din bugetul local,"Primăria Cluj-Napoca a crescut cu 65% cuantumul alocărilor pentru structurile spitalicești clujene care nu se află în subordinea municipalității, față de anul precedent. Valoarea totală a sprijinului financiar acordat spitalelor din Cluj-Napoca în 2019 se ridică la 14.776.528 lei.
13.392.000 lei este valoarea sprijinului financiar pentru 11 instituții spitalicești din Cluj-Napoca, iar 1.384.528 lei sunt alocați pentru lucrări de amenajare a căilor de acces și a curților spitalelor. Aceste investiții vizează nevoile specifice ale fiecărui spital.
Lista sumelor alocate de la bugetul local pentru anul 2019:
– Institutul Regional de Gastroenterologie-Hepatologie Prof. Dr. Octavian Fodor Cluj-Napoca – 600.000 de lei:
– Spitalul Clinic de Urgență pentru Copii Cluj – 1.200.000 de lei:
– Spitalul Clinic de Boli Infecțioase – 450.000 de lei;
– Spitalul Clinic de Recuperare Cluj-Napoca – 550.000 de lei;
– Institutul Oncologic Prof. Dr. I. Chiricuță Cluj-Napoca – 550.000 de lei;
– Institutul Inimii de Urgență pentru Boli Cardiovasculare Niculae Stăncioiu – 1.200.000 de lei;
– Spitalul Militar de Urgență „Dr. Constantin Papilian” Cluj-Napoca – 700.000 de lei;
– Spitalul Clinic Căi Ferate Cluj-Napoca – 490.000 de lei;
– Institutul Clinic de Urologie și Transplant Renal – 600.000 de lei;
– Spitalul Clinic de Pneumoftiziologie Leon Daniello – 130.000 de lei;
– Spitalul Clinic Județean de Urgență Cluj – 6.510.000 de lei;
– Spitalul Clinic Județean de Urgență Cluj – Secția de Neonatologie I – 312.000 de lei;
– Spitalul Clinic Județean de Urgență Cluj – UPU Cluj – 100.000 de lei
Sprijinul financiar acordat spitalelor de Primăria Cluj-Napoca prin aceste alocări a crescut în fiecare an în perioada 2012-2019. Procentual, creșterea este de 352,3% în 2019 față de 2012.
Primăria municipiului Cluj-Napoca va continua să susțină sectorul de sănătate, atât prin alocări de la bugetul local al municipiului cât și prin proiecte cu finanțare europeană.",https://www.notabn.ro/peste-14-milioane-lei-pentru-sanatate-in-2019-de-la-bugetul-local-al-municipiului-cluj-napoca/,2020-03-06,About The Author
119,119,notabn.ro,Parlamentul va ancheta prezidenţialele din 2009,"Camera Deputaţilor şi Senatul au aprobat (241 voturi pentru, 86 contra), joi, 11 mai, în plen, înfiinţarea comisiei de anchetă speciale privind modul în care au fost organizate şi s-au desfăşurat Alegerile prezidenţiale din 2009.
Comisia parlamentară de anchetă va fi alcătuită din 15 parlamentari: PSD – 7, PNL -3, USR- 2, , ALDE -1, PMP -1, UDMR -1.",https://www.notabn.ro/parlamentul-va-ancheta-prezidentialele-din-2009/,2020-03-06,About The Author
120,120,notabn.ro,S-a înființat Autoritatea Națională pentru Formare Profesională Inițială în Sistem Dual,"Guvernul a adoptat Ordonanța de Urgență privind înființarea Autorității Naționale pentru Formare Profesională Inițială în Sistem Dual din România.
Înființarea Autorității Naționale pentru Formare Profesională Inițială în Sistem Dual din România este răspunsul Guvernului la solicitări venite din partea agenților economici care au nevoie de forță de muncă bine pregătită.
Autoritatea va asigura funcționarea eficientă a parteneriatului dintre agenții economici, administrația publică locală și școală, pentru formarea profesională inițială în sistem dual, cu beneficii în primul rând pentru tinerii absolvenți de clasa a VIII-a, până în 23 de ani, care își doresc să devină muncitori calificați, precum și pentru agenții economici care au nevoie de forță de muncă bine pregătită și sunt dispuși să se implice activ în formarea ei în companii.
Îmbunătățirea sistemului de formare profesională inițială în sistem dual contribuie la dezvoltarea economică sustenabilă și predictibilă, prin creşterea numărului de muncitori calificaţi în meserii bine remunerate pe piața muncii.
Autoritatea va coordona legătura dintre mediul economic investițional și oferta educațională, astfel încât solicitările agenților economici să se materializeze prin organizarea de clase de nivel școală profesională în sistem dual la nivel național.
Autoritatea va acționa ca un liant pentru toți cei interesați de sistemul de formare profesională: elevi, școală, agenții economici-furnizori de instruire practică în sistem dual și ministerele de ramură care gestionează segmente ale pieței forței de muncă.
Decizia de înființare a Autorității a fost luată în urma consultării cu un număr important de companii cu capital românesc sau străin (din industria auto, tipografică, prelucrarea metalelor, agricultură, utilități, turism, construcții, infrastructură rutieră ș. a.) care își doresc și au capacitatea să devină furnizori de formare profesională în vederea integrării absolvenților pe piața forței de muncă.
Actul normativ instituie atribuțiile principale ale Autorității Naționale pentru Formare Profesională Inițială în Sistem Dual din România;
organizarea și coordonarea formării profesionale inițiale în sistem dual din România;
identificarea, anticiparea și analiza periodică a nevoilor de competențe cerute de piața forței de muncă și introducerea de calificări noi în formarea profesională inițială în sistem dual;
elaborarea unui sistem de acreditare a furnizorilor publici/privați de formare profesională inițială în sistem dual, care va fi aprobat prin hotărâre a Guvernului;
elaborarea de metodologii privind certificarea profesională inițială a absolvenților din sistemul de învățământ dual, care vor fi aprobate prin ordin al președintelui Autorității;
consilierea familiilor, a unităților de învățământ și a angajatorilor în scopul încurajării participării elevilor în formarea profesională inițială în sistem dual;
asigurarea promovării în rândul tinerilor și ale familiilor acestora a conceptului de școală profesională în sistem dual ca alternativă de excelență în domeniul educațional.
Conducerea Autorității va fi asigurată de un președinte cu rang de secretar de stat, ajutat de doi vicepreședinți, cu rang de subsecretar de stat, numiți, respectiv eliberați din funcție prin decizie a prim-ministrului.
Structura organizatorică a Autorității, precum și Regulamentul de organizare și funcționare a acesteia se aprobă prin hotărâre a Guvernului în termen de 60 de zile de la data intrării în vigoare a prezentei ordonanțe de urgență.
La nivel național se înființează și funcționează 8 birouri teritoriale ale Autorității, structuri fără personalitate juridică, corespunzător celor 8 zone de dezvoltare ale României.
Finanțarea cheltuielilor curente și de capital ale Autorității se asigură de la bugetul de stat, prin bugetul Secretariatului General al Guvernului.",https://www.notabn.ro/s-a-infiintat-autoritatea-nationala-pentru-formare-profesionala-initiala-in-sistem-dual/,2020-03-06,About The Author
121,121,notabn.ro,Ziua Armatei României sărbătorită joi în toată țara,"Ziua Armatei României este sărbătorită anual în 25 octombrie pentru a marca eliberarea orașului Carei, ultimul colț de pământ românesc, de sub dominația maghiară, în anul 1940. În această zi ne amintim de eroismul și jertfa ostașilor români care au luptat pentru eliberarea pământului țării și pentru reîntregirea neamului românesc.
Potrivit unui comunicat de presă al MApN, Ziua Armatei României va fi sărbătorită printr-o serie de manifestări organizate în principalele garnizoane din țară dar și țările în care România are acreditați militari, respectiv în bazele militare din teatrele de operații unde sunt dislocați militari români. În perioada premergătoare zilei de 25 octombrie, în școlile din țară se desfășoară Campania ,,Ziua României în școli” ce constă în expoziţii de tehnică şi echipament militar, concert al Muzicilor militare şi standuri de promovare a carierei militare în rândul elevilor din clasele terminale (a VIII-a și a XII-a).
În București, Ziua Armatei României va fi sărbătorită astfel:
Ziua Porților Deschise, între orele 9 și 16, la Muzeul Militar Naţional “Regele Ferdinand I” şi la sediul Serviciului Muzicilor Militare din Bulevardul Iuliu Maniu – “Ziua Porţilor Deschise”;
Ziua Porților Deschise, între orele 10.00-13.00, la Instanțele Militare – Curtea Militară de Apel București din (prezentarea de către magistrați militari-judecători și grefierii de instanță a istoricului și specificului activităților Instanțelor Militare);
Ceremonie militară de depunere de coroane, jerbe și buchete de flori la Mormântul Eroului Necunscut, ceremonii de înmânare şi de decorare a Drapelelor de Luptă a unor structuri, ceremonie de schimbare a gărzii, începând cu ora 15;
miniconcert de muzică de fanfară susţinut de către Muzica militară a Brigăzii 30 Gardă “Mihai Viteazul”, spectacol folcloric în care îşi vor da concursul membrii Ansamblului artistic al Armatei, expoziţii (tehnică şi echipamente militare, standuri instrucţie şi de promovare a carierei militare, standuri de carte, fotografie etc.), în Parcul Carol, între orele 11 și 18;
Ceremonii militare și religioase de depuneri de coroane și jerbe de flori la Monumentul Eroilor Patriei din Al Doilea Război Mondial şi la Monumentul Eroilor Genişti – Leu – începând cu ora 9;
Ceremonie de Retragere cu torţe, pe itinerarul: Monumentul Ostaşului Necunoscut, Palatul Parlamentului, Palatul Cotroceni, Brigada 30 Gardă “Mihai Viteazul” din Bulevardul Timişoara, începând cu ora 19.
Ceremonii militare vor avea loc joi, 25 octombrie, în toate orașele importante ale țării, iar la monumentele eroilor din aceste orașe vor fi depuse coroane de flori în memoria celor care s-au jertfit pentru țară.",https://www.notabn.ro/ziua-armatei-romaniei-sarbatorita-joi-in-toata-tara/,2020-03-06,About The Author
122,122,notabn.ro,Diploma de ambasador al limbii franceze în România oferită unei eleve din Bistrița. FOTO,"Marți, 12 martie, la Palatul Cotroceni, în cadrul festivităților prilejuite de Ziua Internațională a Francofoniei, au fost premiați elevii care au obținut rezultate deosebite la faza națională a olimpiadei de limba franceză din anul școlar 2017-2018. Alexandra Zahari de la Colegiul Național Andrei Mureșanu a primit, în prezența președintelui Klaus Iohannis și a doamnei secretar al OIF, diploma de ambasador al limbii franceze în România.
Desfășurată sub înaltul patronaj al Președintelui României – Klaus Iohannis – festivitatea ce a avut loc în Sala Unirii de la Palatul Cotroceni a fost un moment de sărbătoare a limbii franceze, un moment emoționant pentru toți cei prezenți în sală: elevi olimpici și profesori de limba franceză. Printre invitații speciali la acest eveniment s-a aflat și Louise Mushikiwabo – Secretar General al Organizației Internaționale a Francofoniei. Celebrarea Zilei Internaționale a Francofoniei – 2019 a fost organizată de către Ministerul Afacerilor Externe, cu sprijinul Ministerului Educației Naționale, al Grupului Ambasadelor, Delegațiilor și Instituțiilor francofone din România (GADIF) și al Biroului Regional pentru Europa Centrală și Orientală (BRECO) al Organizației Internaționale a Francofoniei (OIF).",https://www.notabn.ro/diploma-de-ambasador-al-limbii-franceze-in-romania-oferita-unei-eleve-din-bistrita-foto/,2020-03-06,About The Author
123,123,notabn.ro,Victor Ponta: PSD ALDE și PRO România trebuie să aibă candidat comun la alegerile prezidențiale,"Victor Ponta a reiterat ideea că PSD ALDE și PRO România trebuie să aibă un candidat comun pentru alegerile prezidențiale.
,, Le-am explicat simplu, dacă își pune PSD un candidat, ALDE un candidat si Pro România pe Câmpeanu ajungem sa ne batem pentrul locul trei, la turul doi stăm și ne uităm. (…) Eu mi-aș dori in turul doi un candidat de centru stânga, să fie o persoană care să fie acceptată de cei care votează. Am vorbit cu cei de la ALDE, cei de la PSD sunt tulburati…ALDE îl vrea pe Tărcieanu, noi pe Câmpeanu(…) O competiție stânga dreapta e benefică, cand se debalansează lupta nu e bine pentru societate, pentru că ramân oameni nereprezentați”, a spus Ponta.
Purtătorul de cuvânt al PSD, Mihai Fifor, a scris, duminică, pe Facebook, că se gândeşte serios să candideze şi el la alegerile prezidenţiale.
„Mă gândesc foarte serios la această posibilitate”, a fost răspunsul lui Mihai Fifor, întrebat fiind, pe Facebook, dacă va lua în calcul o posibilă candidatură la preşedinţia României.
Până în momentul de faţă, social-democraţii Şerban Nicolae, Eugen Teodorovici şi Liviu Pleşoianu au anunţat că intenţionează să intre în cursa pentru desemnarea prezidenţiabilului PSD.",https://www.notabn.ro/victor-ponta-psd-alde-si-pro-romania-trebuie-sa-aiba-candidat-comun-la-alegerile-prezidentiale/,2020-03-06,About The Author
124,124,notabn.ro,Cluj. Producătorul De’Longhi angajează 130 de persoane pentru fabrica de espressoare de cafea de la Jucu,"Producătorul de electrocasnice De’Longhi România are disponibile în prezent aproximativ 130 de locuri de muncă pentru fabrica de espressoare de cafea din localitatea Jucu, cele mai multe joburi fiind pentru montatori subansamble (120), dar şi pentru tehnicieni, maşinişti, manipulanţi marfă sau ingineri, potrivit site-ului AJOFM (Agenţia Judeţeană pentru Ocuparea Forţei de Muncă) Cluj. Compania a avut anul trecut un număr mediu de 2.170 de angajaţi, potrivit datelor publice.
Compania, care produce la Jucu, în judeţul Cluj, espressoare şi blendere, a ajuns anul trecut la afaceri de 1,2 mld. lei, după o creştere de circa 30%, în ritm cu avansul din ultimii ani. Anul trecut, fabrica de la Jucu a grupului italian a realizat 1,4 milioane de espressoare complet automate sub brandul De’Longhi, 2,3 milioane de blendere sub marca Braun şi 0,7 milioane de aparate de cafea pentru grupul Nestlé pentru Dolce Gusto. Fabrica din Cluj a ajuns cea mai mare din lume pentru grup, depăşind anul trecut unitatea de producţie din China.
La Jucu, pe lângă produse finite se realizează şi părţi componente. Mai exact, oficialii companiei declarau recent că vor să localizeze cât mai mult producţia, adică nu doar să asambleze maşinile de cafea sau blenderele, ci să aibă valoare adăugată fabrica. Circa 80% din producţia de componente de espressoare este ”made in Jucu”, pe când la blendere ponderea e chiar mai mare. Spre exemplu, De’Longhi a relocat producţia de motoare de blendere din Germania la Jucu, potrivit informaţiilor transmise anterior de oficialii companiei.
Grupul italian De’Longhi, o afacere de familie cu o istorie de peste un secol, care a intrat pe piaţa locală în 2012 prin preluarea facilităţilor de producţie ale Nokia de la Cluj, a investit peste 100 mil. euro în fabrica din România şi va continua să parieze pe dezvoltare. Acti­vitatea în fabrica De’Longhi de la Jucu a demarat la începutul anului 2013 cu o echipă care realiza o pro­ducţie de aproximativ 500 de ma­şini de cafea zilnic. Pe parcursul anului 2013 s-a realizat transferul celei de-a doua linii de producţie principale şi transferul câtorva linii de producţie suban­samble şi s-a realizat investiţia iniţială în departa­mentul de injecţie mase plastice.
De’Longhi colaborează cu 40-50 de firme din România pe diverse servicii (spre exemplu securitate) şi produse (furnizori de componente, în special în zona Transilvaniei). O parte din componente – ce nu sunt realizate in-house – sunt luate de la parteneri. Unitatea de producţie de la Jucu a realizat la început doar espressoare, însă treptat – pe lângă părţi componente – şi-a extins activitatea cu blendere (mixere verticale) şi cu aparate de cafea pentru Nestle. Grupul are în total patru branduri – trei internaţionale (De“Longhi, Braun şi Kenwood) – şi Ariete. De asemenea, compania are parteneriat cu Nestle pentru producţia de cafetiere. Din 2004 italienii produc pentru Nestle aparate de cafea – pentru Nescafe Dolce Gusto şi Nespresso. Iniţial espressoarele erau realizate în Italia, dar acum şi la Cluj.
Businessul grupului De’Longhi pe plan local a ajuns anul trecut la afaceri de 1,2 miliarde lei (250 mil. euro) în România, în creştere cu 30% faţă de rezultatul obţinut în 2017. Pentru 2019 compania estimează o stagnare a businessului după ce an de an de la intrarea pe piaţă a avansat puternic. La nivel de grup De’Longhi a obţinut în 2018 afaceri de 2 mld. euro, fiind primul an când acest prag a fost depăşit.",https://www.notabn.ro/cluj-producatorul-delonghi-angajeaza-130-de-persoane-pentru-fabrica-de-espressoare-de-cafea-de-la-jucu/,2020-03-06,About The Author
125,125,notabn.ro,"Joia Mare din Săptămâna Patimilor. Cina cea de Taină, rugăciunea din grădina Ghetsimani şi vinderea Domnului de către Iuda","În Joia Mare se prăznuieşte spălarea picioarelor ucenicilor de către Mântuitor, Cina cea de Taină, rugăciunea din grădina Ghetsimani şi vinderea Domnului de către Iuda. În seara acestei zile, creştinii merg la Denia celor 12 Evanghelii.
Joi, este rânduit să prăznuim patru evenimente din Săptămâna Patimilor, primele două ziua, iar celelalte două, în noaptea de joi spre vineri.
Spălarea picioarelor ucenicilor de către Mântuitor, dând prin aceasta, lor şi nouă, o pildă de smerenie.
Cina cea de Taină, adică aşezarea Sfintei Cuminecături, devenită ritual, care constituie una dintre cele şapte taine şi constă în gustarea de către credincioşi a vinului şi a pâinii sfinţite de preot, simbol al sângelui şi al trupului lui Hristos.
Rugăciunea din grădina Ghetsimani. Aici, pe Muntele Măslinilor, Iisus se pregăteşte prin rugăciune pentru lupta supremă.
Trădarea Domnului de către Iuda, ucenicul vânzător. Iisus a dezvăluit la Cina cea de Taină că Iuda Îl va vinde, împlinind astfel profeţia din Vechiul Testament. După ce Iisus a frânt pâinea şi a binecuvântat-o, Iuda a plecat pentru a aduce un grup de soldaţi care să-l aresteze pe Iisus.",https://www.notabn.ro/joia-mare-din-saptamana-patimilor-cina-cea-de-taina-rugaciunea-din-gradina-ghetsimani-si-vinderea-domnului-de-catre-iuda/,2020-03-06,About The Author
126,126,notabn.ro,Poezia Zilei: NECAZUL OMULUI DIN PARC,"de Elena Leach
În parcul urbei, pe alei,
Sunt presărate bănci frumoase,
Ne-mbie cald miros de tei
Să evadăm din bloc, din case…
Pe-o bancă, într-un loc retras,
Se-aşează necăjit un om
Cu ochii duşi, obraz neras
Privind pierdut spre mândrul Dom.
Simţind tristeţea-i din priviri,
Un trecător l-a întrebat
Ce grave, tainice mâhniri
Îl fac atât de disperat ?
– Pierdut-am tot ce-aveam confort
În săptămâna ce-a trecut
Si nu găsesc niciun resort
Să dobândesc tot ce-am avut :
O vilă-n care locuiam,
Spălătorese, menajere,
Pe bucătari ce-i preţuiam,
Şi bodyguarzi, infirmiere…
– Dar ce s-a întâmplat creştine
Femei, sau droguri, băutura?
– O, nu, acestea nu-s de mine,
M-au graţiat, ce tura-vura!",https://www.notabn.ro/poezia-zilei-necazul-omului-din-parc/,2020-03-06,About The Author
127,127,notabn.ro,13 zile la Festivalul Filmului European (FFE),"Festivalul Filmului European (FFE), organizat de Institutul Cultural Român, ajunge anul acesta la cea de-a 23-a ediţie. Spre deosebire de anii trecuţi, ediţia 2019 din Bucureşti va fi una extinsă, desfăşurându-se de-a lungul a 13 zile.
Proiecţiile încep în Bucureşti, pe 11 iunie, când va avea loc deschiderea la Sala Mare a Teatrului Naţional „I.L. Caragiale”, şi continuă până pe 23 iunie. Între 21 şi 23 iunie, FFE se va derula şi la Râmnicu Vâlcea, Târgu Mureş şi Chişinău, iar între 28-30 iunie, la Sibiu.
Proiecţiile din Bucureşti vor avea loc la Cinema Pro, Cinemateca Eforie, Cinema Muzeul Ţăranului, Cinema „Elvire Popesco”, Muzeul Naţional al Literaturii Române, precum şi în spaţii alternative, unele oferite de membrii EUNIC România şi Reprezentanţa Comisiei Europene în România: Centrul Ceh, Institutul Cervantes, Institutul Balassi, Spaţiul Public European, Pavilion 32/ Biblioteca Goethe-Institut.
Proiecţiile din ţară vor avea loc la: Cinematograful „ARTA” (Târgu Mureş), Cinema „Geo Saizescu” (Râmnicu Vâlcea), Centrul Cultural „Ion Besoiu” (Sibiu), Centrul Cultural „Odeon” (Chişinău).
Festivalul Filmului European este organizat de Institutul Cultural Român, cu sprijinul Reprezentanţei Comisiei Europene şi al Biroului de Informare al Parlamentului European, sub egida EUNIC România, cu sprijinul ambasadelor şi al centrelor culturale ale ţărilor europene.
Festivalul Filmului European este un proiect demarat în 1996, la iniţiativa Delegaţiei Comisiei Europene în România. După 2007, anul aderării României la Uniunea Europeană, Festivalul a fost preluat de Institutul Cultural Român, care continuă să îl organizeze în fiecare an.
Direcţia Comunicare şi Promovare",https://www.notabn.ro/13-zile-la-festivalul-filmului-european-ffe/,2020-03-06,About The Author
128,128,notabn.ro,"Decebal, uriașul ce străjuiește Porțile de Fier","Statuia este situată în apropierea zonei de chei denumită Cazanele Mici din Defileul Dunării, între localitățile Eșelnița și Dubova, la 8 km de orașul Orșova. A fost realizată în intervalul 1994-2004 de 12 sculptori-alpiniști în frunte cu sculptorul Florin Cotarcea.
Sub chipul regelui dac este săpată în stâncă următoarea inscripție în limba latină: ,,Decebal Rex-Drăgan Fecit” adică ,,Regele Decebal făcut de Drăgan”.",https://www.notabn.ro/decebal-uriasul-ce-strajuieste-portile-de-fier/,2020-03-06,About The Author
129,129,notabn.ro,USR va adera la partidul liberal european ALDE,"Comitetul Politic al USR, reunit sâmbătă la Bucureşti, a aprobat cu un vot covârşitor aderarea Uniunii Salvaţi România la partidul Alianţa Liberalilor şi Democraţilor pentru Europa (ALDE), partid care promovează valori liberale şi democrate în Europa.
Aderarea la partidul european ALDE constituie un pas firesc în contextul în care USR a participat la fondarea noului grup politic din Parlamentul European Renew Europe.
Decizia de aderare a fost luată cu 82 de voturi „pentru”, niciun vot „împotrivă” şi 4 abţineri.
„După ce am contribuit la formarea unui grup parlamentar nou, al treilea ca mărime din Parlamentul European, USR aderă la partidul european ALDE, pentru că împărtăşim valori şi idei comune şi pentru că doar în acest mod, în perspectiva unor negocieri politice care vor excede cadrul Parlamentului European, vom putea împinge subiecte care ţin atât de interesul României, cât şi de cel al USR. Vom putea participa la elaborarea politicilor familiei politice şi vom avea susţinere pentru a ne promova, vom beneficia de schimburi de bune practici în domenii cum ar fi managementul campaniilor. Vom beneficia de training-uri şi sprijin metodologic prin diferitele organizaţii sau fundaţii care depind de partid sau sunt aliate acestuia. Totodată, calitatea de membri într-un partid european precum ALDE Europe va permite o aliniere a partidelor componente pe subiecte externe sau europene de interes, un exemplu în acest sens fiind un eventual sprijin pe subiecte privind Republica Moldova”, a declarat preşedintele USR, Dan Barna.
În ALDE Europe sunt 67 de partide membre şi câteva mii de membri individuali din ţări de pe întreg cuprinsul Europei.
ALDE Europe are o puternică reţea de reprezentare la nivel european: 108 eurodeputaţi din grupul Renew Europe, a treia cea mai mare forţă politică din Europa, iar în prezent 5 din 28 de comisari europeni reprezintă ALDE Europe. Nu în ultimul rând, şase din actualii prim-miniştri din state membre UE aparţin partidelor membre ALDE.",https://www.notabn.ro/usr-va-adera-la-partidul-liberal-european-alde/,2020-03-06,About The Author
130,130,notabn.ro,"De 1 Iunie, Festivalul Limonadei la Bistrița. Fondurile adunate vor fi donate Centrului de Plasament din municipiu","La Bistrița, de Ziua Copilului, va fi organizată prima ediție a Festivalului Limonadei. Inițiativa, ce aparține unei fetițe de 10 ani, Elena Maria, a fost îmbrățișată de Fundația Inocenți care va organiza evenimentul ca parte a programului ,,Eu și Familia mea” prin care este sprijinit Centrul de Plasament Bistrița. Alături de Elena Maria vor fi și colegii din clasa a III-a A, de la Colegiul Național ,,Liviu Rebreanu” din Bistrița (învățătoare Dalia Chira).
Această manifestare inedită se va desfășura în 1 iunie, între orele 10.00 și 15.00, la Terasa Jacqueline de pe Pietonalul din municipiu. Pe lângă limonadă, participanții vor putea degusta hamburgeri de pui și vor avea ocazia să afle informații despre programele Fundației Inocenți.",https://www.notabn.ro/de-1-iunie-festivalul-limonadei-la-bistrita-fondurile-adunate-vor-fi-donate-centrului-de-plasament-din-municipiu/,2020-03-06,About The Author
131,131,notabn.ro,"Și manualul unic de Istorie pentru clasa a VI-a, plin de greșeli științifice","La câteva zile după ce s-a aflat că manualul unic de Geografie, clasa a VI-a, conține numeroase greșeli științifice, un profesor de istorie din județul Ilfov a descoperit numeroase greșeli și în manualul de Istorie pentru clasa a VI-a.
,,Nici manualul de Istorie nu este mai prejos decât cel de Geografie! Erori, deficiențe și neclarități în noul manual de Istorie de clasa a VI-a, EDP” scrie pe Facebook profesorul Stan Stoica. Iată câteva dintre erorile semnalate de profesorul de istorie în manualul unic de Istorie de clasa a VI-a: 1. Trimiteri către hărți inexistente: la pagina 17, elevii au ca sarcină de lucru: „pe baza hărții D, de la pagina 14… realizați…”. La pagina 14 nu există vreo hartă;
2. Trimiteri către aplicații care nu se referă la tema în discuție: la pagina 18, după ce vorbește despre incași și marele Inca, există o trimitere către Aplicația 1, pag. 19. Însă aplicația 1 de la p. 19 se referă la Cristofor Columb și la azteci, nu la incași;
3. Titlul unei lucrări scris greșit: La pagina 67, în loc de Candid sau optimismul, autorul a scris Candid sau optimistul;
4. Exprimarea greșită a unor repere cronologice: Pagina 76: „între anii 1793 și 1794”; pagina 88: „între anii 1814 și 1815” și „între anii 1870 și 1871”. A se observa că între acești ani… nu există nimic. Corect era „în anii…”
5. Ani redactați greșit: La pagina 45, Aplicația 1, activitatea (e), vorbind despre Actul de supremație, este dat anul 1543, în loc de 1534, cum apare, corect, de mai multe ori în lecție;
6. Denumire geografică scrisă greșit: La paginile 48 și 56, munții „Urali” (greșit), în loc de „Ural” (corect);
7. Autorul recapitulează teme pe care de fapt nu le-a tratat în lecții. La recapitularea de la pagina 56 introduce o temă nouă, clarobscurul în pictură, despre care de fapt nu a vorbit până atunci;
8. La pagina 26, lecția Renașterea: geneza spiritului european, termenul „perspectivă”, din domeniul picturii, este explicat la dicționar ca fiind un „procedeu geometric care permite redarea, într-o pictură, a impresiei de profunzime…”. De văzut DEX-ul;
9. La pagina 98, Evaluare, Subiectul 3, este inclusă o informație care nu se regăsește în lecții: „Devine stat independent în 1830”. Autorul vrea ca elevii să știe că Grecia este acest stat, însă nu le-a spus niciodată acest lucru.
10. Concepte istorice de bază explicate imprecis, vag, derutant, simplist: Umanismul este definit (p. 28) ca fiind „o mișcare culturală și științifică din vremea Renașterii care a susținut importanța dezvoltării omului ca ființă liberă, responsabilă și educată precum și a umanității în general”.
Totodată, profesorul Stan Stoica menționează în postarea pe Facebook că: ,,Hărțile sunt puține (doar 14 pe parcursul lecțiilor și studiilor de caz) și foarte slabe calitativ: unele pur și simplu nu sunt lizibile, există prea puține grafice și tabele cu informații istorice pe care elevii să le interpreteze, autorul a introdus câteva studii de caz care nu erau cuprinse în programa școlară (Cristofor Columb și Fernando Magellan, Inchiziția, Martin Luther, Henric al VIII-lea. Urmările sunt supraîncărcarea materiei, compromiterea ideii că manualele trebuie să respecte programa școlară”.
Postarea de pe Facebook a profesorului de istorie a strâns sute de comentarii negative, alți profesori din țară, dar și elevi și părinți exprimându-și, în termeni duri, nemulțumirea față de această situație. Situația de fapt e bine sesizată de unul dintre internauți într-un comentariu: ,,Asta e, e prea târziu pentru observații, manualele sunt deja scoase, păcat de copaci…!”
Ca și în cazul manualului de Geografie pentru clasa a VI-a, reprezentantul Editurii Didactice și Pegagogice a fost anunțat că va tipări o erată.",https://www.notabn.ro/si-manualul-unic-de-istorie-pentru-clasa-a-vi-a-plin-de-greseli-stiintifice/,2020-03-06,About The Author
132,132,notabn.ro,"6 mil euro, fonduri UE, vor fi investiţi la Universitatea de Medicină, Farmacie, Ştiinţe și Tehnologie din Târgu Mureş","Peste 6 milioane de euro fonduri nerambursabile au fost alocate Universității de Medicină, Farmacie, Ştiinţe și Tehnologie din Târgu Mureş pentru reabilitarea și modernizarea clădirii principale.
Rectorul UMFST Târgu Mureş, prof. univ. dr. Leonard Azamfirei, alături de directorul general al ADR Centru, Simion Crețu, au semnat marţi, 19 martie 2019, contractul de finanțare care asigură fondurile necesare pentru a moderniza și îmbunătăți condițiile de studiu ale studenților UMFST Târgu Mureș.
Proiectul prevede modernizarea spatiilor educaționale și eficientizarea energetică a clădirii. Obiectivul general al proiectului este îmbunătățirea formării cercetătorilor post-doctoranzi în medicină prin furnizarea unor programe de cercetare post-doctorală.
Valoarea totală a proiectului este de 49.289.221,4 de lei din care valoarea finanțării nerambursabile alocate pentru realizarea investițiilor este de 29.400.000 de lei, respectiv 98,00% din valoarea eligibilă a proiectului (aproximativ: 6.320.813,54 de euro).
„Localizată în mijlocul Transilvaniei și având o tradiție de peste 70 de ani de învățământ medico-farmaceutic, Universitatea, de-a lungul timpului și-a dezvoltat programele de studii, având 35 programe de studiu la nivel de licență, 31 programe de studii la nivel de masterat, precum și studii doctorale și postuniversitare în care se predă în limbile română, maghiară și engleză. Universitatea dispune de o baza de învățământ completă formată din spații didactice, laboratoare, numeroase facilități pentru studenți, care, împreună, dau imaginea unei universități moderne, cu o activitate complexă. Nivelul de educație este factorul-cheie al dezvoltării naționale, deoarece determină în mare măsură activitatea economică, productivitatea, precum și mobilitatea forței de muncă, creând premisele, pe termen lung, pentru existența unui nivel mai ridicat de trai și de calitate a vieții. Iar această investiție, care are undă verde de azi, se face într-un domeniu cu potențial de creștere care contribuie la creșterea angajabilității generațiilor noastre de absolvenți, în sectoare competitive și cu specializări inteligente”, a declarat prof. univ. dr. Leonard Azamfirei, Rectorul UMFST Târgu Mureș.
Data estimată pentru finalizarea proiectului este 31 octombrie 2021.",https://www.notabn.ro/6-mil-euro-fonduri-ue-vor-fi-investiti-la-universitatea-de-medicina-farmacie-stiinte-si-tehnologie-din-targu-mures/,2020-03-06,About The Author
133,133,notabn.ro,"Biblioteca Județeană Bistrița-Năsăud va lansa proiectul ""Alege cartea!”","În cadrul programului național „România citeşte”, la nivelul județului Bistrița-Năsăud se va lansa proiectul „Alege cartea!”, care va fi implementat și coordonat de Inspectoratul Școlar Județean Bistrița-Năsăud, în parteneriat cu Casa Corpului Didactic BN și Biblioteca Județeană „George Coșbuc” Bistrița-Năsăud. Scopul acestui demers este cultivarea în rândul elevilor a plăcerii de a citi şi conştientizarea importanţei pe care o are lectura în construirea şi desăvârşirea personalităţii lor. Pentru că, în acest moment, proiectul se află încă în faza de pregătire și organizare, conducerea ISJ BN s-a întâlnit în cursul zilei de luni la sediul inspectoratului cu bibliotecarii școlari, pentru a discuta despre principalele coordonate ale proiectului. Întâlnirea a fost moderată de prof. Camelia Tabără, inspector școlar general.
„Este un context extrem de favorabil acest ordin de ministru care s-a dat, cu „România citește”. El vine într-un moment în care noi ne-am tot străduit să-i facem pe copii să citească, și este un bun prilej ca această activitate să fie una de amploare și să fie la nivel macro. Încercăm ca toată lumea să intre într-o mișcare de masă, pentru că atunci efectul este altul. Sigur, avem și profesorii de română, avem și diriginți, avem și directori educativi, dar dumneavoastră, bibliotecarii școlari, care sunteți personal didactic auxiliar, trebuie neapărat să fiți pionii principali într-un asemenea proiect în care, eliberați de note și de alte constrângeri curriculare, încercăm împreună să le insuflăm cât mai multor copii această dragoste de carte” le-a spus Camelia Tabără bibliotecarilor școlari.
Pentru implementarea proiectului „Alege cartea”, ISJ BN a sectorizat județul în 25 de centre la care au fost arondate școlile. Lansarea proiectului va avea loc în data de 12 februarie, la Biblioteca Județeană „George Coșbuc” Bistrița-Năsăud. La întâlnirea de la sediul ISJ BN a participat și Ioan Pintea, directorul Bibliotecii Județene, care le-a cerut bibliotecarilor școlari să colaboreze și cu bibliotecile comunale din județ.
„Articularea aceasta între unitățile de învățământ, între bibliotecile școlare, între Biblioteca Județeană și unitățile administrative din comunitate care pot ajuta, este lucrul cel mai bun ce se poate întâmpla, în acest an al cărții. Am citit cu foarte mare atenție Legea 357, în care trebuie să ne încadrăm, dar pe care e absolut necesar să o “completăm” prin activități specifice de bibliotecă. Proiectul”Alege cartea ” are toate șansele să devină o reușită. Eu vă promit că din partea Bibliotecii Județene aveți tot sprijinul pentru că, în deplasările pe care le-am făcut la unele dintre școlile din localitățile mai mărginașe, am văzut că există dorință pentru lectură. Și, în acest context, va trebui să convingem autoritățile locale, primarii, să acorde o mai mare importanță bibliotecilor comunale și să aloce bani pentru achiziția de carte nouă”, a accentuat Ioan Pintea.
Proiectul „Alege cartea” se adresează elevilor din clasele primare și gimnaziale. „Elevii trebuie doar înștiințați și este clar că ei o să-și facă treaba mai mult decât ne așteptăm noi! Important este ca noi să îi ghidăm, să îi coordonăm. Elevii vor citi și vor crea anumite produse, un portofoliu, un filmuleț în care își vor prezenta cartea citită sau cărțile citite și chiar vor intra într-o competiție, mai întâi la nivel de școală, apoi la nivel de centru și, de ce nu, într-o competiție la nivel de județ. Nu ne-am propus neapărat să încurajăm competiția, ci ne-am propus mai degrabă să încurajăm ca fiecare elev să citească cât mai mult și să poată să transmită mesajul unei cărți”, a sintetizat Ioan Ioja, directorul casei Corpului Didactic Bistrița-Năsăud.
Programul „România citeste!” este un îndemn către îmbogățire spirituală, o cale care odată urmată, va transforma realitatea din alb și negru într-un ținut plin de culoare, se arată în prezentarea făcută de ISJ BN.
www.bjbn.ro",https://www.notabn.ro/biblioteca-judeteana-bistrita-nasaud-va-lansa-proiectul-alege-cartea/,2020-03-06,About The Author
134,134,notabn.ro,Satul de poveste din România în care poți cumpăra o casă cu un salariu: „E o gură de Rai!”,"Cele mai multe case sunt părăsite. Se spune că aici îi revin fiecărui sătean câte 12 case. „Geografic, Gherdealul e aproape în mijlocul țării, dar dacă stai o săptămână în el și nu vezi nici o față de om, ți se pare că ești la capăt de lume.(…) Deși pare extrem de melancolic, pentru cine are ochi să vadă, Gherdealul este o gură de rai”, spune Dani, autor al unui blog dedicat poveștilor acestui sat.
Gherdeal se află aproape de granița dintre județele Sibiu și Brașov, imediat după satul Cincu. Aparține de comuna Bruiu, iar aici mai trăiesc doar 7 oameni. În total sunt 112 case, însă cele mai multe au fost părăsite de familiile de sași care au trăit aici.
Atestat încă din 1.300, Gherdealul a fost pe vremuri un sat înfloritor. Avea școală săsească și școală românească, grădiniță, două biserici și peste 300 de localnici, în marea lor majoritate sași.
Cei mai mulți sași au plecat în Germania în anii 90. Pentru prima dată a fost din nou „repopulat” pentru câteva zile, la jumătatea lunii august, în 2014. Atunci, foarte mulți dintre cei care au copilărit în Gherdeal au revenit pentru o petrecere.
O casă aici costă până în 2.500 de lei. E adevărat că multe multe dintre ele sunt aproape niște ruine. Însă cineva crede că locul va fi din nou populat, dacă nu de oameni, măcar de turiști.
Potrivit Bunaziuafagaras.info, un sas din orașul Victoria a descoperit satul, din întâmplare în timp ce se plimba cu motocicleta. Așa s-a gândit să ridice o pensiune.
Proprietarul trăiește în Germania, are o firmă de canalizări și până acum a reușit să cumpere, la propriu, jumătate de sat. Planul său de afaceri în turism se întinde pe suprafața a șapte case vechi. În proiect este cuprins și un sanatoriu, o piscină cu saună, dar și un microsat de vacanță unde vor locui oamenii.",https://www.notabn.ro/satul-de-poveste-din-romania-in-care-poti-cumpara-o-casa-cu-un-salariu-e-o-gura-de-rai/,2020-03-06,About The Author
135,135,notabn.ro,Ministrul Turismului: România ar putea avea până la finalul anului o nouă strategie pentru turism,"Strategia turismului în România ar putea fi realizată până la finalul anului, ca urmare a unui contract cu experţi ai Băncii Mondiale, a declarat, joi, ministrul Turismului, Bogdan Trif, la conferinţa ”Connecting Europe through Innovation”.
„Ca în toate ţările civilizate, avem nevoie de o strategie. Nu mai putem face turism după ureche, să ne lăsăm duşi în voia valului, motiv pentru care, acum, avem semnat un contract cu experţi ai Băncii Mondiale, astfel încât, până la sfârşitul anului, să avem o strategie a turismului în România. O strategie integrată, pe termen scurt, mediu şi lung, astfel încât să ştim exact paşii care trebuie făcuţi. Şi, mai mult decât atât, în momentul în care se schimbă un ministru, să nu fie aruncată la coş această strategie, ci să fie preluată şi dusă mai departe”, a spus Bogdan Trif conform Agerpres.
În plus, până la finalul anului, vor fi redeschise birourile de promovare externă, ministrul afirmând că a fost o greşeală închiderea acestora, chiar dacă nu funcţionau. „Acestea ar fi trebuit eficientizate, nu închise”, este de părere Trif.
Potrivit acestuia, există şi o piaţă prioritară pentru turismul românesc: China. „Această ţară nu este prioritară numai pentru România, deoarece aceasta livrează 100 de milioane de turişti în lume, iar noi am avut foarte puţini turişti de aici, din cauză că nu am prioritizat relaţia cu China”, a menţionat el.",https://www.notabn.ro/ministrul-turismului-romania-ar-putea-avea-pana-la-finalul-anului-o-noua-strategie-pentru-turism/,2020-03-06,About The Author
136,136,notabn.ro,"Flori și lumânări pentru eroi, de la militari și elevi, la Bistrița","1 noiembrie este ziua celor pe care i-am iubit și care nu mai sunt printre noi, ci ne veghează din nemărginirea cerului. Este și ziua lor, a eroilor neamului, a celor care s-au jertfit pe câmpurile de luptă pentru eliberarea patriei și reîntregirea neamului românesc. În semn de recunoștință pentru sacrificiul acestora, la Bistrița, militari ai Brigăzii 81 Mecanizată ,,General Grigore Bălan” și elevi ai Colegiului Tehnic Infoel Bistrița au aprins lumănări și au depus flori la mormintele eroilor din Primul Război Mondial, rugându-se totodată pentru odihna sufeltelor acestora.
,,Ca în fiecare an, în data de 1 noiembrie – Ziua Morţilor, Ziua tuturor Sfinţilor, Luminaţia sau Luminaţiile, respectăm tradiţia românească și aducem un pios omagiu eroilor neamului care au trecut la cele veșnice în lupta pentru apărarea patriei!
Astăzi, militarii bistriţeni, alături de preotul militar al garnizoanei și un grup de elevi ai Colegiului Tehnic Infoel coordonat de doamna profesoară Cristina Rusu, plini de emoție și recunoștință, s-au rugat, au aprins lumânări și au depus flori, la mormintele eroilor din Cimitirul Municipal și Cimitirul Evanghelic.",https://www.notabn.ro/flori-si-lumanari-pentru-eroi-de-la-militari-si-elevi-la-bistrita/,2020-03-06,About The Author
137,137,notabn.ro,S-a lansat o nouă platformă media,"Marți, 24 septembrie, în cadrul unui eveniment festiv în Palatul Parlamentului, s-a lansat Platforma PRODOCENS, o platformă care se adresează vorbitorilor de limbă română prin intermediul celor mai noi metode de comunicare în masă, având ca scop primordial apărarea și promovarea valorilor creștine.
Sub titlul „Fii Lumină”, evenimentul s-a bucurat de participarea a peste 200 de persoane, printre care s-au aflat și au luat cuvântul Președinții Cultelor Evanghelice din România, reprezentații Bisericii Ortodoxe Române și ai Bisericii Catolice din România, pastori, membrii ai Parlamentului, jurnaliști de la TVR, Radio România Actualități, Credo Tv, Speranța TV, A7 TV, Radio Vocea Evangheliei, toți făcând apel la unitate și acțiune în jurul valorilor și principiilor creștine de care societatea are nevoie astăzi, în special prin intermediul internetului și al platformelor sociale.
Platforma lansată oficial marți a început să funcționeze încă din 2014, fiind înființată de Cătălin Vasile, unul din membrii comitetului de coordonare ai Coaliției pentru Familie. Acest proiect s-a născut din viziunea personală de a răspunde provocărilor specifice vremurilor pe care le trăim și pentru a pune la dispoziția românilor resurse care să le ofere o alternativă pozitivă la subcultura și nonvalorile promovate din ce în ce mai agresiv în spațiul public.
„Suntem convinși că valorile creștine reprezintă valorile fundamentale ale poporului român, iar promovarea și aplicarea lor în societatea contemporană dominată de incertitudine și conflicte pot conduce la un echilibru etic și spiritual. România are nevoie si trebuie să promoveze, prin puterea exemplului, persoane și inițiative care să reflecte perspective creștine coerente și relevante”, a menționat președintele PRODOCENS, Cătălin Vasile.",https://www.notabn.ro/s-a-lansat-o-noua-platforma-media/,2020-03-06,About The Author
138,138,notabn.ro,"USR depune plângere penală împotriva președintelui Camerei Deputaților, Liviu Dragnea","Dan Barna, purtătorul de cuvânt al Uniunii Salvaţi România, a declarat că partidul va depune o plângere penală la DNA împotriva președintelui Camerei Deputaților, Liviu Dragnea, pe care-l acuză de abuz în serviciu:
„Ceea ce s-a întâmplat ieri și în ziua anterioară prin neconvocarea Biroului permanent este un caz clasic de abuz în serviciu. Practic, plenul s-a întâmplat fără să existe îndeplinirea condițiilor legale. Domnul Liviu Dragnea a publicat în Monitorul Oficial o convocare care nu îndeplinea condițiile prevăzute de Constituție și de Regulament, care spun foarte clar că această inițiativă de convocare a unei sesiuni extraordinare poate să aparțină președintelui României, Biroului permanent sau unei treimi din deputați. Niciuna dintre condiții nu a fost îndeplinită iar domnul Liviu Dragnea a pretins că aceste condiții s-ar fi îndeplinit”.",https://www.notabn.ro/usr-depune-plangere-penala-impotriva-presedintelui-camerei-deputatilor-liviu-dragnea/,2020-03-06,About The Author
139,139,notabn.ro,"Ce a discutat preşedintele Iohannis cu premierul Regatului Unit al Marii Britanii şi Irlandei de Nord, Boris Johnson?","Convorbirea telefonică a Preşedintelui României, domnul Klaus Iohannis, cu Prim-ministrul Regatului Unit al Marii Britanii şi Irlandei de Nord, domnul Boris Johnson
Preşedintele României, Klaus Iohannis, a avut marţi, 27 august a.c., la solicitarea părţii britanice, o convorbire telefonică cu Prim-ministrul Regatului Unit al Marii Britanii şi Irlandei de Nord, domnul Boris Johnson. În cadrul convorbirii, au fost discutate, în principal, relaţiile dintre România şi Marea Britanie, precum aspecte legate de procesul de retragere a Marii Britanii din Uniunea Europeană.
În ceea ce priveşte relaţiile bilaterale, Preşedintele Klaus Iohannis a evidenţiat că, după Brexit, vor fi importante actualizarea şi aprofundarea parteneriatului strategic dintre România şi Marea Britanie, care să cuprindă atât aspecte economice, cât şi privind securitatea, apărarea şi relaţiile externe.
Referitor la Brexit, Preşedintele României a subliniat că o retragere ordonată a Regatului Unit din Uniunea Europeană este atât în interesul Marii Britanii, cât şi al Uniunii. În acest sens, Preşedintele Klaus Iohannis a apreciat că Acordul de Retragere convenit de cele două părţi rămâne în continuare cel mai eficient mecanism pentru a asigura retragerea Regatului Unit din Uniunea Europeană, limitând consecinţele negative generate de Brexit şi garantând drepturile cetăţenilor din Uniune care trăiesc, lucrează sau studiază în Marea Britanie.
Preşedintele României i-a transmis premierului Boris Johnson că prioritatea majoră a ţării noastre este protejarea drepturilor cetăţenilor români din Marea Britanie. În acest context, Preşedintele Klaus Iohannis a subliniat că, şi în perioada următoare, cetăţenii, atât cei europeni din Marea Britanie, cât şi cei britanici din UE 27, trebuie să rămână o prioritate, scopul fiind acela ca, indiferent de scenariul spre care vor evolua negocierile, efectele negative care ar afecta vieţile acestora să fie reduse cât mai mult posibil.
Premierul Boris Johnson l-a asigurat pe Preşedintele României că protejarea drepturilor cetăţenilor români din Marea Britanie după Brexit reprezintă un aspect foarte important pentru Guvernul britanic, iar acţiunile autorităţilor britanice vor viza cu prioritate acest obiectiv.
Cu privire la drepturile cetăţenilor britanici din România după Brexit, Preşedintele Klaus Iohannis a subliniat că acestea vor fi protejate, asigurându-se reciprocitatea cu drepturile cetăţenilor români din Marea Britanie.",https://www.notabn.ro/ce-a-discutat-presedintele-iohannis-cu-premierul-regatului-unit-al-marii-britanii-si-irlandei-de-nord-boris-johnson/,2020-03-06,About The Author
140,140,notabn.ro,De ce urăsc ”progresiștii” creștinismul?,"Autor: Matei Dobrovie
Progresismul neomarxist își propune să distrugă persoana, creație unică a lui Dumnezeu, sub iluzia libertății totale. Prin ștergerea oricăror repere morale, credințe, aspirații, a memoriei trecutului, el formează omul nou, lipsit de umanitate, subjugat de patimi și ușor de controlat.
Creștinismul înseamnă iubire față de semeni și față de Dumnezeu, care ne vrea liberi și ne oferă calea, adevărul și viața. El ne dă libertatea de a alege dacă vrem să fim cu el sau nu, dacă vrem să mergem pe această cale sau nu. Și ne așteaptă. Așa-zișii progresiști încearcă să-l desprindă pe om de Dumnezeu, de Biserică, ba chiar să-l poziționeze împotriva acestora, să-i cultive o ură pe motiv ca l-ar constrânge, ca ar fi învechite sau depășite. Deși clamează sus și tare toleranța și drepturile omului, ei sunt cei care batjocoresc valorile altora, nu respectă drepturile copiilor nenăscuți, îndemnând la avoturi și cultivând astfel o cultură a morții.
Libertatea de exprimare și de conștiință este și ea recunoscută doar toleranților și discriminaților de serviciu și negată vehement celor cu alte opinii și convingeri. Simbolurile creștine trebuie scoase din spațiul public și din școli, iar în locul acestora trebuie introduse identitatea de gen, care șterge diferențele dintre bărbați și femei pe motiv că acestea sunt constructe sociale artificiale, nu realități biologice, educația sexuală, ce-și propune nu să informeze copiii în mod corect în legătură cu riscuri, ci să le stimuleze și să le încurajeze anumite comportamente sexuale. Orice opinii critice sau care pur și simplu afirmă valorile creștine sunt înfierate ca discriminare, iar delictele de opinie sunt pedepsite.
Instrumentalizarea minorităților sexuale ca și cea a proletariatului de către comuniști are aceeași finalitate, de a impune un regim nedemocratic, totalitar. În acest mod, progresismul actual își trage seva direct din comunism. Omul nou trebuie să fie lipsit de demnitate, de responsabilitate, rupt de legătura cu înaintașii săi, societatea trebuie să fie uniformizată pentru ca să poată fi mai ușor controlată. Izolat și însingurat, fiind despărțit de Dumnezeu, de Biserică, de familie, omul devine un simplu instrument la cheremul statului sau al unor ideologi.
Am întâlnit ”progresiști” care mi-au spus că nu mai au ce conserva conservatorii decât comunismul. Pentru ei, istoria unui popor, strămoșii, Biserica, tradiția, toate trebuie aruncate la gunoi, dar de fapt ei sunt cei care astfel conservă comunismul, care exact asta a încercat să facă. Acest progres continuu clamat în numele unui viitor incert, fără Dumnezeu, fără convingeri morale, este de fapt un mare regres. Tradiția unui neam înseamnă credința, limba, obiceiurile, tot ceea ce creează identitatea unei națiuni. Fără ele, neamul piere și asistăm la un proces de dezmembrare, de involuție, nu de evoluție.
Oamenii noi iubesc anti-corupția, uitând că aceasta nu este o valoare în sine, ci derivă tot din creștinism, din cele Zece porunci. Așa-zișii progresiști vor spitale, nu catedrale, de parcă din cauza bisericilor și nu a guvernanților din ultimii 20 de ani nu s-au făcut spitale, școli sau autostrăzi. Apologeții intoleranței asmut oamenii împotriva Bisericii, a creștinismului pe care-l vor extirpat, pentru că se tem de faptul că Biserica este spitalul unde se vindecă sufletește oamenii pe care ei vor să-i subjuge, să-i înrobească în pofte, să-i facă slabi, manipulabili. Spitalele și școlile nu sunt suficiente pentru a-l face bine pe om, deși e nevoie și de educație pentru formarea de caractere și de îngrijirea trupului.
Campionii falsei toleranțe propagă ura și prigoana împotriva celor care cred. Aceștia trebuie denigrați și prezentați publicului ca retrograzi, înapoiați, habotnici, pentru ca să poată fi împinși către extreme în percepția acestuia, iar centrul să fie ocupat tocmai de către cei care sunt în realitate fanatici și extremiști, adică chiar neo-marxiștii așa zis progresiști. Creștinii trebuie să fie mereu în defensivă, să fie împiedicați să-și afirme public valorile, amenințați, ridiculizați sau ignorați de presa mainstream. Acest curent uită însă că toate prigoanele nu au putut să omoare creștinismul niciodată, iar speranța rămâne mereu legată de faptul că după moarte există Înviere.",https://www.notabn.ro/de-ce-urasc-progresistii-crestinismul/,2020-03-06,About The Author
141,141,notabn.ro,"Soție de militar, o mândrie dar…","de Mihai Sărmășan
Pagina de Facebook a Ministerului Apărării Naționale a publicat o mărturie emoționantă a unei soții de militar:
„Trebuie să știi, în primul rând, că prima mare iubire a unui militar este țara lui! Înaintea jurământului vostru din fața altarului, el a jurat să își apere țara cu prețul vieții lui. Și jurămintele, pentru militari, sunt sacre…
Uniforma, care îi vine atât de bine, îi cere sacrificii: va răspunde la telefon și noaptea când e chemat la serviciu, va trebui să își ceară aprobare pentru a părăsi garnizoana atunci când vă propuneți un weekend mai departe, va fi de serviciu de Crăciun sau de Revelion, va pleca săptămâni și luni întregi în tabere de instrucție în țară, va pleca în misiuni în Teatrele de Operații, își va da viața pentru a salva un coleg dacă situația îi impune…
Și, de cele mai multe ori, nu el este cel care suferă cel mai tare ci familia lui, soția, copiii, părinții, care trebuie să înțeleagă că prima mare iubire a unui militar este țara sa. 🇷🇴️
O soție de militar merită la fel de mult respect ca și soțul ei.”
Sursa Foto și text: Facebook Ministerul Apărării Naționale – Mădălina și Sergiu Irimie",https://www.notabn.ro/sotie-de-militar-o-mandrie-dar/,2020-03-06,About The Author
142,142,notabn.ro,Simona Halep a ajuns la Cluj-Napoca pentru a participa la turneul FED CUP. Foto,"Simona Halep a ajuns la Cluj-Napoca pentru a participa la FED CUP. Echipa României va întâlni Elveția.
Primarul Emil Boc a așteptat-o pe sportivă noastră la aeroport. Fostul premier a postat și un mesaj la întâlnirea cu Simona Halep. De asemenea, primarul Clujului a întâmpinat-o și a făcut câteva fotografii cu fosta campioană, Martina Hingis, antrenoarea echipei elvețiene.
,,Premieră inedită in istoria orașului nostru: actualul lider mondial, Simona Halep și fostul lider mondial, Martina Hingis, au ajuns la Cluj-Napoca!
Martina Hingis (câștigatoare a 25 de titluri de Grand Slam la simplu, dublu și dublu mixt) este antrenorul actual al echipei Elveției și a sosit în orașul nostru pentru meciul de tenis România – Elveția, din cadrul FedCup, pentru accedere în Grupa Mondială !
Simona Halep va juca pentru Naționala României în meciul cu Elveția, alături de Irina Begu, Sorana Cârstea și Mihaela Buzărnescu.
Meciul va avea loc sâmbată și duminică în Sala Polivalentă din Cluj-Napoca!
Hai România!!”",https://www.notabn.ro/simona-halep-a-ajuns-la-cluj-napoca/,2020-03-06,About The Author
143,143,notabn.ro,"Din mijlocul pustiului alb, Tibi Ușeriu transmite primul mesaj video: ,,Cursa asta e nebună!”","În urmă cu puțin timp a venit primul mesaj video de la Tibi Ușeriu. Din mijlocul pustiului alb, Tibi mărturisește că această cursă este mai grea decât s-a așteptat și că este important să ajungă la capătul acesteia.
,,Salutare, oameni faini. S-a încălzit azi un pic și pot să scot și eu telefonul să fac o filmare. Bine, s-o încălzit, nu-i de plajă, sunt vreo -19 grade. Ce-am vrut să vă arăt uite, în spate, am să vă arât apoi și în față, uite ce Via Transilvanica au ăștia, cum poate să arate.
Eu sunt în a cincea zi, planurile mi s-o dat un pic peste cap din cauza zăpezii, e cam multă zăpadă, traseul e foarte dificil de străbătut, dar ce contează e să ajungem la final, asta e foarte important. Mi-aduc aminte că anul trecut pe vremea asta eram în spital și dădeam refresh la pagină să văd cine câștigă cursa. Anul ăsta sunt la kilometru 300 și ceva, mai am 150 și ceva de kilometri și mă apropii de punctul 8. Nu cred că arăt eu cel mai bine acum, m-am săturatd de dormit prin pădurile astea. Cât sunt de frumoase, la un moment dat, măi, nu le mai suport. Săniuța asta a mea, cu sigla noastră (nr. Via Transilvanica) e căsuța mea. îmi salvează viața.. La un moment dat o fost o chestie faină: aici, singurele animale care te atacă sunt renii. Mai umblă lupi, râși am văzut doi, dar în general sunt renii. Eu am GPS-ul pe sanie, iar organizatorii mi-au zis orice e, să nu las sania. Și, la un moment dat, a apărut un ren, pe cărare și nu m-o lăsat să trec. Și tot am dat cu bâțul și tot o venit către mine și a trebuit să sar prin boscheți cu tot cu sanie, că aici dacă ți-ai lăsat sania, îi gata, n-o mai găsești.
Sălbăticia îi așa, nu prea poți să-ți imaginezi, e un spectacol, e superb. Cei care urmăriți această cursă nebună, băi e nebună, n-am crezut nici eu, eu am crezut că le-am văzut pe toate dincolo (nr. la Ultra Arctic 6633), dar nu, asta îi nenorocită, vai de capul meu. Mulțumesc pentru susținere, de-abia aștept să se termine să văd și eu acolo ce s-a întâmplat. Să ne vedem pe Via Transilvania, că aici nu știu dacă avem vreo șansă, dar pe Via Transilvanica avem șansă să ne vedem și e la fel de frumoasă. V-am pupat, cale bună să aveți” este mesajul lui Tibi Ușeriu din mijlocul potopului alb.",https://www.notabn.ro/din-mijlocul-pustiului-alb-tibi-useriu-transmite-primul-mesaj-video-cursa-asta-e-nebuna/,2020-03-06,About The Author
144,144,notabn.ro,"Mircea Hava, primar Alba-Iulia: Accesarea de fonduri nerambursabile de la Uniunea Europeană este „specialitatea casei”","Primăria Alba Iulia a accesat fonduri europene de aproximativ 40 mil. lei (8,4 mil. euro) pentru reabilitarea termică şi reducerea consumului energetic pentru 13 din cele mai mari blocuri din muncipiu.
Fondurile nerambursabile necesare pentru realizarea proiectelor sunt alocate din bugetul regional al POR 2014-2020, Prioritatea de investiţii 3.1A. Beneficiarii proiectelor sunt peste 2.100 de oameni din Alba Iulia, care trăiesc în cele 1.215 apartamente.
„Prin contractele semnate azi, beneficiile Europei se simt clar și au un destinatar mai bine definit ca oricând: albaiulianul. Fie că vorbim de locuitorii M-urilor, de lângă Cetate sau de cei din MV-urile de la stadion, toți vor trece la nivelul următor de confort. Anveloparea celor 13 blocuri, dincolo de costurile reduse de la proiect la exploatare, are puterea de a mai schimba ceva în bine: valoarea imobiliară, dar și estetica, trecând de la suportabil, la agreabil.
Grija pentru seniorii orașului e pe același palier de priorități cu crearea de spatii de locuit modern și confortabile pentru sute de familii din oraș. Prin modernizarea „Centrului de zi pentru vârstnici” avem o dublă satisfacție: înrolăm unul dintre cele mai bune proiecte sociale locale într-o transformare totală, de la structură până la partea medicală și vom stimula interacțiunea socială pentru un plus de 400 de beneficiari. Adăugați o serie de servicii noi, adaptate și garantate de profesioniști: consult medical, kineto, psiholog, sală de gimnastică sau terapie ocupațională. E un loc cu o identitate aparte, în care timpul se transformă în unul de cea mai bună calitate.
Pentru că accesarea de fonduri nerambursabile de la Uniunea Europeană este „specialitatea casei” la Alba Iulia: asta am facut în ultimii ani, asta facem și acum si, în ceea ce mă privește, asta voi face și pe viitor.“, a declarat primarul municipiului, Mircea Hava.",https://www.notabn.ro/mircea-hava-primar-alba-iulia-accesarea-de-fonduri-nerambursabile-de-la-uniunea-europeana-este-specialitatea-casei/,2020-03-06,About The Author
145,145,notabn.ro,Declarații de forță a lui Dragnea după întâlnirea cu apropiații din PSD,"În prima sa ieșire publică după condamnare, președintele PSD, Liviu Dragnea, a făcut mai multe declarații, urmare a susținerii necondiționate primite de conducerea PSD .
* „Am asistat la o execuție în masă. A trebuit să fie condamnați 9 oameni ca să se justifice și condamnarea mea”.
* „Decizia mea e foarte fermă: rămân la conducerea PSD pentru a duce toate aceste lucruri la capăt, rămân și la conducerea majorității parlamentare”.
* „Am decis să fim mult mai fermi și mai radicali cu ce trebuie să facem. Nu mă sperie nici Iohannis, nici Hellvig, nici Kovesi, nici Pahonțu, nici Ponta, nici alții”.
* „Am de gând să merg până la capăt. Obiectivele mele rămân aceleași: aplicarea programului de guvernare, iar statul paralel să fie zdrobit. Și va fi zdrobit”.
* „Îmi cer iertare miilor de români, care unii stau în pușcărie pe un articol neconstituțional, alții sunt târăți în tribunale pe baza aceluiași articol sovietic, iar alții sunt târâți pe la DNA. Și mai sunt și alte mii sau zeci de mii care nici măcar nu știu că au dosare.
* „Îmi cer iertare pentru că s-a lungit atât de mult modificarea Codului Penal. Maniera pe care noi am avut-o, pe care eu am avut-o, de a avea o abordare procedural corectă, în Parlament, s-a dovedit că a fost una greșită.
* În Parlament nu se mai poate vorbi de adoptarea cu procedură normală, dezbateri. Orice lege e atacată, retrimisă, doar-doar să nu se mai pună în practică, doar-doar până atunci reușesc să dea guvernul jos, reușesc să distrugă PSD și majoritatea parlamentară”.
* „Când am organizat mitingul, am știut că acea manifestare va mări presiunea pe completul de judecată, pentru că acel miting i-a speriat foarte tare. Mi-am dat seama că acel miting va contribui la condamnarea mea”.
Foto: romania libera.ro",https://www.notabn.ro/declaratii-de-forta-a-lui-dragnea-dupa-intalnirea-cu-apropiatii-din-psd/,2020-03-06,About The Author
146,146,notabn.ro,"Noaptea care a trecut, cea mai lungă din an. Lună plină și stele căzătoare la solstițiul de iarnă","Noaptea de vineri spre sâmbătă a fost cea mai lungă noapte din acest an calendaristic, iar ziua de sâmbătă este cea mai scurtă zi a anului cu ocazia solstițiului de iarnă din emisfera nordică. Din punct de vedere astronomic, de astăzi, începe iarna emisferei nordice care va dura până la echinocțiul de primăvară din 21 martie. Începând de astăzi, 22 decembrie, zilele vor începe apoi să crească treptat până la solstițiul de vară din 22 iunie, când va fi cea mai lungă zi a anului.
În această noapte a solstițiului de iarnă, a fost Lună plină (ultima din anul 2018), iar cu puțin înainte de apariția zorilor s-a produs o ploaie de stele căzătoare (meteoriți), denumite Urside.
Se pare că, în antichitate, în Mesopotama se sărbătorea solstițiu timp de 12 zile. Păgânii consilderau că la solstițiu, Marea Zeiță dă naștere Soarelui și repornește ciclul anotimpurilor. Strămoșii noștri, romanii, sărbătoreau la solstițiu pe zeul luminii, denumit Mithras.
Sursă foto: Libertatea",https://www.notabn.ro/noaptea-care-a-trecut-cea-mai-lunga-din-an-luna-plina-si-stele-cazatoare-la-solstitiul-de-iarna/,2020-03-06,About The Author
147,147,notabn.ro,"Am bătut recordul la producție pe hectar, dar importăm cartofi de 30 mil. euro","România importă cartofi de peste 30 mil. euro anual, deşi produce mai mulţi cartofi decât pot mânca românii, o situaţie pe care specialiştii din piaţă o pun pe seama lipsei spaţiilor de depozitare.
„La ora actuală majoritatea cartofilor sunt aduşi din import pentru că producătorii nu au spaţii de depozitare. Fără spaţii de depozitare, vara cartofii se strică, iar iarna îngheaţă“, spune Peter Kiss, proprietarul fermei de cartofi Solfarm din judeţul Covasna.
La un consum mediu anual pe cap de locuitor de 95,5 kilograme de cartofi, populaţia României, de 19,7 mil. locuitori, are nevoie de producţie de 1,9 mil. tone de cartofi pentru a-şi asigura necesarul de consum din producţia internă. România produce însă circa 3 mi­lioane de tone de cartofi anual, cu un milion de tone mai mult decât consumă.
Chiar şi 2017, un an cu producţii agricole foarte bogate în care Ministerul Agriculturii a anunţat un randament re­cord la hectar la cultura de cartofi, România a importat în primele 10 luni din an circa 119.000 de tone cartofi pen­tru care a plătit peste 25,4 mil. euro, potrivit datelor Eurostat.
În primele 10 luni din 2017, România a importat cartofi la un preţ mediu de 980 lei pe tonă, un preţ dublu faţă de preţul cartofilor autohtoni în perioada de recoltare.",https://www.notabn.ro/batut-recordul-la-productie-pe-hectar-dar-importam-cartofi-de-30-mil-euro/,2020-03-06,About The Author
148,148,notabn.ro,Îngheţata Napoca a redevenit „made in România“,"Unilever a început să producă îngheţata Napoca la Suceava, în fabrica Betty Ice preluată recent de la antreprenorul Vasile Armenean. Astfel, brandul românesc a redevenit „made in România“ după cinci ani de pauză.
Grupul anglo-olandez anunţa în 2014 că va muta producţia îngheţatei Napoca de la Cluj peste graniţă. Compania prezentă pe piaţa locală cu activităţi de producţie şi distribuţie de bunuri alimentare şi nonali­mentare a realizat brandul românesc într-una dintre fabricile proprii, respectiv cea din Bulgaria după ce în România realiza îngheţata în fabrica Fries­landCampina, menţionează zf.ro.",https://www.notabn.ro/inghetata-napoca-a-redevenit-made-in-romania/,2020-03-06,About The Author
149,149,notabn.ro,"Președintele Iohannis: ,,Situația mă îngrijorează și mă nemulțumește.” Vezi decizia președintelui",",,Actuala situație mă nemulțumește profund și mă îngrijorează.
La un an de la alegeri avem două guverne PSD eșuate. Acum, evident, este nevoie de un guvern pentru a scurta cât se poate de mult situația de incertitudine. Eu vreau să avem o procedură rapidă care va duce la stabilirea unui nou guvern. Aceasta să nu degenereze în instabilitate politică și vreau să previn efecte negative economice, create de același PSD.
După demisia premierului Tudose l-am nominalizat premier interimar pe ministrul Fifor, iar pentru a avea o procedură rapidă am convocat partidele parlamentare la consultări pentru mâine. Am trimis scrisori liderilor partidelor parlamentare.”",https://www.notabn.ro/presedintele-iohannis-situatia-ma-ingrijoreaza-si-ma-nemultumeste-vezi-decizia-presedintelui/,2020-03-06,About The Author
150,150,notabn.ro,Referendumul pentru definirea familiei ca uniunea între un bărbat și o femeie ar putea avea loc pe 10 iunie,"Referendumul pentru definirea familiei ca uniunea între un bărbat și o femeie ar putea avea loc pe 10 iunie.
Este deocamdată o variantă de lucru a puterii care ia în calcul şi data de 17 iunie dacă Legea referendumului va fi contestată la CCR şi de preşedintele Klaus Iohannis.
Pe de altă parte Curtea Constituţională a decis deja, potrivit unor surse, că modificarile aduse Legii referendumului, cu tot cu scoaterea preşedintelui din procedura declanșării acestuia, este constituţională.
Potrivit unor surse, judecătorii CCR au respins contestația inițiată de USR pe acest subiect.",https://www.notabn.ro/referendumul-pentru-definirea-familiei-ca-uniunea-intre-un-barbat-si-o-femeie-ar-putea-avea-loc-pe-10-iunie/,2020-03-06,About The Author
151,151,notabn.ro,Internaţional. Exod al migranţilor spre SUA. Familii întregi au pornit într-o călătorie periculoasă,"O nouă caravană cu 2.000 de migranţi şi-a început călătoria din San Salvador spre Statele Unite.
Presiunile făcute de administraţia americană pentru stăvilirea exodului se dovedesc încă o dată inutile. Migranţii le ignoră, iar familii întregi, cu copii purtaţi pe umeri, formează coloane uriaşe într-o călătorie periculoasă, făcută pentru a scăpa de sărăcia şi violenţa din ţările lor.
Majoritatea celor prinşi când încearcă să intre ilegal în Statele Unite prin Mexic sunt cetăţeni din El Salvador, Honduras şi Guatemala.
Pentagonul a anunţat că 7.000 de soldaţi americani sunt gata să acţioneze la graniţă, dar preşedintele Donald Trump afirmă că numărul militarilor ar putea ajunge la 15.000.",https://www.notabn.ro/international-exod-al-migrantilor-spre-sua-familii-intregi-au-pornit-intr-o-calatorie-periculoasa/,2020-03-06,About The Author
152,152,notabn.ro,"Mircea Hava, primar Alba-Iulia după 1 Decembrei: . „Câte 100 de mulțumiri cel putin, pentru fiecare român care a vrut să fie de 1 Decembrie la Alba Iulia”. Foto.","Primarul din Alba-Iulia a adresat un mesaj de mulţumire tuturor participanţilor care au sărăbtorit Centenarul la Alba-Iulia. Mircea Hava a adresat totodată şi un mesaj pentru situaţia neplpcută creată în urma aglomeraţiei din zona oraşului.
„Primul cuvânt după o zi care m-a lăsat fără cuvinte: mulțumiri! Pentru bucuria împărtășită și pentru că ați transformat orașul în cea mai mare cetate a celor care-și iubesc țara. Câte 100 de mulțumiri cel putin, pentru fiecare român care a vrut să fie de 1 Decembrie în Cealaltă Capitală, la Alba Iulia. Alte 100 pentru fiecare dintre voi, care ați ales să înfruntați gerul și să întâmpinați viitorul, aici, în Cetate. Evident că n-au fost toate roz și că, nefiind o mașinărie perfectă ci tot o mână de oameni, organizatorii s-au confruntat cu o situație unică în ultima sută de ani. Am avut forța de a atrage, dar, din păcate, s-a distribuit cu greutate retragerea simultană a celor prezenți la Alba Iulia. O situație pentru care prefer să nu acuz, ci să sper că nu vor mai trece 100 de ani pentru a putea folosi o facilitate precum autostrada. Peste 13 000 de mașini și două benzi pentru orice ieșire din orașele României nu pot fi compensate de niciun efort uman sau zeci de autobuze. Cui datorăm asta nu ține loc de regret pentru normalitatea cu care lucrurile s-ar fi derulat dacă existau condițiile potrivite. Mă bucur însă că am găsit înțelegere, răbdare și, cel mai mult, o stare de spirit greu de exprimat în cuvinte: spiritul românesc în esența lui, asta am avut, de Centenar, la Alba Iulia. Vă mulțumesc, încă o dată și mă înclin, cu respect! La multi ani, frați români! România are viitor!”, a menţionat pe pagina de Facebook primarul Hava.",https://www.notabn.ro/mircea-hava-primar-alba-iulia-dupa-1-decembrei-cate-100-de-multumiri-cel-putin-pentru-fiecare-roman-care-a-vrut-sa-fie-de-1-decembrie-la-alba-iulia-foto/,2020-03-06,About The Author
153,153,notabn.ro,"Ludovic Orban, Robert Sighiartău și Rareș Bogdan în delegația PNL la consultările de la Cotroceni","Liberalii s-au reunit în ședința Biroului Permanent Național pentru a decide calea de urmat, după ce au trântit guvernul Dăncilă. Conform unor surse din PNL, Ludovic Orban le-a spus colegilor din PNL că varianta care se conturează este cea a unui Guvern minoritar construit în jurul PNL.
”Din discuțiile avute rezultă că UDMR va sprijini un guvern minoritar PNL, ALDE va sprijini aceeași variantă, iar PMP ar dori să intre la guvernare cu miniștri”, a spus Ludovic Orban. La nivel public și cei de la USR au spus că vor sprijini un guvern minoritar PNL, dacă nu va fi acceptată varianta anticipatelor. În cadrul ședinței s-a anunțat și componența delegației care va merge la Cotroceni: Ludovic Orban, Raluca Turcan, Rareș Bogdan, Florin Cîțu, Iulian Dumitrescu, Robert Sighiartău.",https://www.notabn.ro/ludovic-orban-robert-sighiartau-si-rares-bogdan-in-delegatia-pnl-la-consultarile-de-la-cotroceni/,2020-03-06,About The Author
154,154,notabn.ro,"PSD și marea batjocură pentru fermierii români. România a importat mâncare de 3,3 miliarde euro în doar 6 luni","Una dintre cele mai mari și mai sinistre campanii ale PSD este prezentarea unei Românii care susține producția românească, în special cea agricolă.
La fiecare sfârșit de săptămână, ministrul Daea descalecă în câte o localitate din țară, unde baronii PSD fac pregătiri ca în perioada comunistă. Cheamă țăranii și fermierii să expună produse și îl plimbă pe Daea printre ei, pentru a gusta, a face glumițe, nesărate de altfel și a ține discursuri despre sprijinirea fermierului român. La final ministrul și hoarda PSD-istă fac „mici cumpărături” de la țăranii care vin voioși și pleacă la fel de săraci. Se fac poze, știri și treaba merge strună.
Care e realitatea? Realitatea este una deplorabilă. În doar prima jumătate din 2018, importurile de alimente au fost de 3,3 miliarde de euro. Această sumă n-a mai fost consemnată după 1989 şi este dublă faţă de cea din semestrul I 2008. Este o situație fără precedent într-o țară cu un asemenea potential agricol.
Lipsa spațiilor de depozitare cu atmosferă controlată a produselor agroalimentare poate menţine cel mult 40% din producţia naţională, restul – fiind imposibil de depozitat pe termen lung – se vinde imediat după recoltă sau se livrează la export. Din această cauză, în fiecare an, România importă masiv mâncare în lunile de iarnă şi primăvară.
Mare parte din producția agricolă se vinde ieftin sau rămâne pe camp fiindcă nu mai este rentabil pentru a fi recoltată. Situația este și mai paradoxală fiindcă importurile de legume, fructe, carne și alte produse agroalimentare se fac la prețuri mult mai mari decât prețurile locale. Asta fiindcă cei care livrează marfă își permit să achiziționeze cantități uriașe pe care le pot ține în depozite. Sigur că mai sunt și alte aspecte ce țin de ambalare, aspect și altele.
Așadar România trece prin cea mai neagră perioadă în domeniul agricol. Cheltuie miliarde de euro pe subvenții, însă rezultatele sunt nesemnificative. În fapt România nu are un plan de securitate alimentară. Totul se face haotic, iar perspectivele sunt tot mai sumbre. Cererea mare face ca importurile să fie tot mai mari. Alții fac banii pe spatele nostru, iar producătorul roman moare. Încet, dar sigur.
Sorin Săsărman",https://www.notabn.ro/psd-si-marea-batjocura-pentru-fermierii-romani-romania-a-importat-mancare-de-33-miliarde-euro-in-doar-6-luni/,2020-03-06,About The Author
155,155,notabn.ro,"O bătrânică de 83 de ani, ce trăiește dintr-o pensie de 600 lei, a găsit 13.400 lei și i-a predat poliției","O bătrânică de 83 de ani, dintr-un sat doljean, n-a stat niciun minut pe gânduri atunci când a găsit o plasă în care se aflau cu bancnote, pe o stradă din Craiova. S-a îndreptat spre cea mai apropiată secție de poliție și a predat plasa în care polițiștii au găsit 13.400 lei. În urma cercetărilor, polițiștii au descoperit că banii aparțineau unui bărbat dintr-un alt sat din Dolj, iar banii proveneau dintr-o subvenţie primită de la APIA. Acesta și-a recuperat astfel banii pierduți, datorită bătrânei care a dat dovadăd e mare omenie.
Contactată de jurnaliștii de la RomaniaTV, tanti Maria (cum se numește bătrânica) a mărturisit că trăiește dintr-o pensie de CAP, ce depășește cu puțin suma de 600 lei/lună, dar că nu s-a gândit să păstreze banii convinsă fiind că cineva a muncit pentru aceștia. Un gest cum nu știu câtți dintre noi am fi în stare să îl facem!
Sursă foto: Digi24.ro",https://www.notabn.ro/o-batranica-de-83-de-ani-ce-traieste-dintr-o-pensie-de-600-lei-a-gasit-13-400-lei-si-i-a-predat-politiei/,2020-03-06,About The Author
156,156,notabn.ro,Loturile naţionale de juniori la fotbal au un nou manager sportiv,"Fostul internaţional Lucian Sânmărtean, în vârstă de 38 de ani, a preluat rolul de manager sportiv al loturilor naţionale de juniori ale României, a anunţat Federaţia Română de Fotbal pe site-ul său.
”Sunt mândru să fiu iarăşi aproape de echipele naţionale şi sunt pregătit să îi ajut şi să îi susţin pe tinerii fotbalişti români într-o perioadă importantă a carierei lor, cea în care acumulează cunoştinţe şi, ulterior, îşi pregătesc promovarea la seniori”, a spus noul manager sportiv al loturilor de juniori.
”Mă bucur să avem alături de noi un fost fotbalist extrem de talentat al României, care a muncit mult de-a lungul carierei. Datorită experienţei sale, acesta îi poate ajuta pe tinerii noştri jucători să se dezvolte corect, atât fotbalistic, cât şi uman. Îi urez mult succes”, a declarat Mihai Stoichiţă, directorul tehnic al FRF.
Lucian Sănmărtean a evoluat în cariera sa la Gloria Bistriţa, Panathinaikos, Utrecht, Vaslui, Steaua, Al-Ittihad, Pandurii Tg. Jiu, Al-Taawoun şi FC Voluntari. A îmbrăcat tricoul naţionalei de 21 de ori, inclusiv la EURO 2016.",https://www.notabn.ro/loturile-nationale-de-juniori-la-fotbal-au-un-nou-manager-sportiv/,2020-03-06,About The Author
157,157,notabn.ro,",,UNIȚI SUB TRICOLOR”. Spectacol omagial de Ziua Unirii","Centrul Județean pentru Cultură Bistrița-Năsăud organizează un Spectacol Omagial sub îndemnul ,,UNIȚI SUB TRICOLOR”.
Spectacolul va avea loc miercuri, 24 Ianuarie 2018, Ora 18.00, în Sala ,,Valeria Peter Predescu” la Centrul Cultural Dacia.
Vor evolua Ansamblul profesionist „DOR ROMÂNESC”
Dirijor: Horațiu CIGU
Coregraf: Adrian PAȘCU
Soliști: Nicolae Cioancă, Oana Matei-Coruți, Ioachim Spân
Invitați:
Florin Săsărman
Cvintetul „Jam” al Liceului de Muzică „T. Jarda” Bistrița
Larisa Rupea
„Noua Generație” Clubul de dans sportiv „Floris”
Prof. coordonator: Florica Budușan
Actorii:
Daniel Deac
Codruța Rus
Antonia Moldovan
Prezintă: Daniel Deac și Codruța Rus
Intrarea liberă în limita locurilor disponibile",https://www.notabn.ro/uniti-sub-tricolor-spectacol-omagial-de-ziua-unirii/,2020-03-06,About The Author
158,158,notabn.ro,"Deși suntem departe de sărbătorile de iarnă, în Bârlad au început să fie montane ghirlandele de Crăciun",",,Montarea luminilor festive a început de acum, deoarece acest lucru trebuie definitivat până pe data de 30 noiembrie. Fiind an centenar, pe 1 Decembrie, luminile trebuie să fie funcţionale. În acest an, Compania de Utilităţi Publice (CUP) a preluat contractul de iluminat de la societatea care s-a ocupat anul trecut de acest aspect. Din cauza faptului că societatea nu are încă experienţă în domeniu, că există o singură macara şi un singur om care trebuie să monteze aceste ghirlande, cei de la Compania de Utilități Publice au început din timp această activitate, în aşa fel încât să poată termina la timp”, a declarat pentru MEDIAFAX (foto) purtătorul de cuvânt al Primăriei Bârlad",https://www.notabn.ro/desi-suntem-departe-de-sarbatorile-de-iarna-in-barlad-au-inceput-sa-fie-montane-ghirlandele-de-craciun/,2020-03-06,About The Author
159,159,notabn.ro,Licitație pentru achiziția de servicii de asistență tehnică pentru proiectul Modernizare DJ 172D,"Județul Bistrița-Năsăud în calitate de Autoritate Contractantă anunță lansarea achiziției publice
Servicii de asistență tehnică din partea dirigintelui de şantier pentru proiectul „Modernizare DJ 172D : Mureşenii Bârgăului (DN17) – Lac Colibiţa – Colibiţa – Bistriţa Bârgăului (DN17) – (DN17) Josenii Bârgăului – Strâmba – Ilva Mică (DN17D) – Poiana Ilvei – Măgura Ilvei – Ilva Mare –
Lunca Ilvei – Limita jud. Suceava, jud. Bistriţa-Năsăud, Lot 2, Lot 3, Lot 4”
Contractul va fi încheiat în cadrul proiectului finanţat din Fondul European de Dezvoltare Regională (FEDR) prin Programul Operaţional Regional 2014-2020, COD SMIS nr. NA-NV/BN/2016/6/6.1/1/345/16.11.2016, care se derulează în perioada 13.05.2017– 30.04.2020.
Valoarea estimată a contractului este de: 1.428.624,62 LEI fără TVA.
Termenul limită pentru primirea ofertelor: 08.12.2017",https://www.notabn.ro/licitatie-pentru-achizitia-de-servicii-de-asistenta-tehnica-pentru-proiectul-modernizare-dj-172d/,2020-03-06,About The Author
160,160,notabn.ro,"PMP: Viorica Dăncilă, obligată să aloce fonduri pentru Autostrada Unirii","PMP pune guvernul la treabă: Viorica Dăncilă, obligată să aloce fonduri pentru Autostrada Unirii.
Legea privind Autostrada Unirii, Iaşi – Tîrgu Mureş, iniţiată de deputaţii Marius Paşcan, preşedinte executiv al PMP, şi Petru Movilă, vicepreşedinte PMP, parcurge ultima etapă înainte de a deveni un act care obligă Guvernul României să treacă la treabă.
Preşedintele Klaus Iohannis va promulga astăzi legea în cadrul unei ceremonii speciale organizate la ora 17.00 la Palatul Cotroceni.
Iniţiativa parlamentarilor PMP aduce o premieră în politica şi administraţia naţională: Autostrada Unirii, Iaşi – Târgu Mureş, este prima autostradă care ar urma să se construiască printr-o lege. După promulgare, Viorica Dăncilă va fi obligată să aloce fonduri pentru această autostradă. PMP consideră că proiectele mari de infrastructură, cu impact major asupra dezvoltării României, trebuie să fie consolidate şi pe mai departe prin legi. Doar aşa putem obliga guvernele să facă investiţii publice şi să fie consecvente în implementarea unor proiecte cu impact pe termen mediu şi lung.
Ne bucurăm că iniţiativa PMP privind construcţia Autostrăzii Unirii, Iaşi – Târgu Mureş, un proiect încununat de succes în Anul Centenar, a fost susţinută de parlamentari din toate partidele. Vom continua, în Parlament, acţiunea de prioritizare a marilor proiecte naţionale, astfel încât să dăm putere de lege unor urgenţe şi să spunem astfel exact guvernelor ce au de făcut.
Birou comunicare PMP",https://www.notabn.ro/pmp-viorica-dancila-obligata-sa-aloce-fonduri-pentru-autostrada-unirii/,2020-03-06,About The Author
161,161,notabn.ro,Rău am ajuns: Parlamentul și Comisia Europeană au dezbătut situația statului de drept din România,"Comisia Europeană și Parlamentul European au dezbătut, azi, 15 aprilie 2019, modul în care se respectă principiile statului de drept în țara noastră, mai mulți oficiali declarându-se îngrijorați de situația justiției din țara noastră. Mai mult decât atât, unii eurodeputați a criticat lipsa de la dezbatere a reprezentanţilor guvernului român, în condiţiile în care România deţine preşedinţia rotativă a Consiliului UE.
Comisarul european pe justiție, Vera Jourova a declarat, citată de Mediafax, că România trebuie să revină pe calea reformelor.
„Am spus repetat că România trebuie să revină pe calea reformelor şi trebuie să o facă urgent. Acest lucru înseamnă să meargă înainte, nu să dea înapoi. Comisia, şi în mod deosebit dl Timmermans a comunicat cu premierul Dăncilă şi cu experţii de mai multe ori şi au avut discuţii constructive. Comisia a spus foarte clar că vorbele de dragul vorbelor nu sunt suficiente. Colegiul a discutat situaţia acum 2 săptămâni. Regretabil nu s-a ajuns la concluzia că România e pe calea cea bună. Dacă nu sunt progrese atunci Comisia trebuie să ia acţiuni”, a avertizat comisarul european ce deține portofoliul de la justiție.
„Nu s-au făcut progrese în legătură cu recomandările din MCV. S-a erodat încrederea în urma unor ordonante recente şi unor proceduri controversate de numire. Procedura numirii procurorului-şef european nu a ajutat lucrurile. Discuţia este despre România să nu facă paşi înapoi în ceea ce priveşte statul de drept şi lupta anticorupţie. (…). Există un risc de ingerenţă în sistemul de justiţie inclusiv în cazuri de corupţie şi acest lucru nu poate fi ignorat” a adăugat Vera Jourova.
Europarlamentarul Ingeborg Grassle a precizat, în cadrul dezbaterii, că este pentru prima dată când are loc o astfel de dezbatere și a abordat, presiunile făcue împotriva numirii Laurei Codruţa Kovesi la conducerea Parchetului European, precizând că, în aceste condiţii, candidatul francez nu poate fi primul şef al Parchetului UE.
,,Iată, nu am mai trecut printr-o astfel de situaţie cu statul de drept niciodată. Da, şi guvernul e responsabil pentru ceea ce se întâmplă. Guvernul României e şi victimă şi făptaş. Vedem un preşedinte de partid care a fost condamnat şi e o problemă despre care trebuie să discutăm. Vedem o Curte care se ocupă de caz şi care e supusă multor presiuni. Am văzut ce s-a întâmplat cu doamna Kovesi. Acum e supusă unor presiuni foarte mari şi unor acte de răzbunare. Aceasta e candidat pentru Parchetul European. Din păcate, Consiliului UE nu a venit cu nişte sancţiuni. Candidatul francez nu poate să fie primul şef al Parchetului UE în asemenea condiţii în care au fost făcute atacuri asupra candidatului României. Vorbim despre încrederea în Europa, în Comisia Europeană”, a spus europarlamentarul PPE. Ingeborg Grassle, potrivit sursei citate.",https://www.notabn.ro/rau-am-ajuns-parlamentul-si-comisia-europeana-au-dezbatut-situatia-statului-de-drept-din-romania/,2020-03-06,About The Author
162,162,notabn.ro,"Castelele, conacele și domeniile istorice pot aduce inovare și turism pe Valea Mureșului","„În pregătirea dezbaterii, o echipă interdisciplinară de specialişti din cadrul INP a analizat în teren 47 de castele, conace şi domenii istorice din judeţul Mureş, atât clădiri incluse în Lista Monumentelor Istorice, cât şi clădiri neclasate. Dintre acestea, pentru o parte semnificativă se caută în prezent soluţii de revitalizare. Castelele, conacele şi domeniile istorice au un potenţial enorm de a deveni catalizatori pentru inovare şi turism pe valea Mureşului, însă acest lucru nu se va întâmpla de la sine. O viziune comună, cooperarea regională, implicarea comunităţilor şi sprijinul politic sunt esenţiale, aşa cum a reieşit din dezbatere (…) Evenimentul face parte din acţiunile proiectului INNOCASTLE, un proiect european pe care Institutul Naţional al Patrimoniului îl coordonează alături de 4 parteneri internaţionali. Prin INNOCASTLE, INP urmăreşte îmbunătăţirea instrumentului de finanţare Programul Operaţional Regional, obiectivul 5.1 (Conservarea, protecţia, promovarea şi dezvoltarea patrimoniului natural şi cultural) şi a altor politici conexe protejării patrimoniului construit”, a precizat Institutul Naţional al Patrimoniului, într-un comunicat de presă.
Institutul Naţional al Patrimoniului şi Consiliul Judeţean Mureş au organizat, în această săptămână, un eveniment dedicat castelelor şi conacelor din judeţul Mureş, care a urmărit dezbaterea politicilor publice ce vizează reşedinţele elitelor istorice, precum şi administrarea, protejarea şi promovarea acestora.
Potrivit INP, în cadrul proiectului a fost organizată o întâlnire cu actorii regionali pentru a discuta posibilităţile de dezvoltare a unei strategii dedicate valorizării şi promovării castelelor de pe valea Mureşului, în contextul unei strategii mai largi dedicate acestei regiuni.
Evenimentul a reunit 45 de participanţi – autorităţi şi instituţii regionale, judeţene şi locale precum Consiliile Judeţene Mureş, Alba şi Harghita, Prefectura Mureş, Agenţia pentru Dezvoltare Regională Centru, reprezentanţii ai primăriilor din judeţul Mureş şi ai Apelor Române, specialişti în protecţia patrimoniului, reprezentanţi ai ONG-urilor, precum şi proprietari şi administratori de domenii istorice. La eveniment a participat de asemenea o delegaţie a Provinciei Gelderland, Olanda, parteneri în cadrul proiectului Innocastle.
sursa: AGERPRES",https://www.notabn.ro/castelele-conacele-si-domeniile-istorice-pot-aduce-inovare-si-turism-pe-valea-muresului/,2020-03-06,About The Author
163,163,notabn.ro,"România are 130 de euro subvenţie la hectar, Franţa are peste 400. Nu e în regulă","Fostul preşedinte al României, Traian Băsescu, s-a arătat nemulţumit de faptul că fermierii români sunt dezavantajaţi faţă de alţi fermieri din Uniunea Europeană. El a precizat că agricultura este principala temă care trebuie dezbătută în Parlamentul European.
„Şi Polonia şi Bulgaria are mai puţin decât Franţa. Trebuie să vorbim despre echitate. La momentul integrării nu s-a negociat bine. Subvenţia este mult prea mică pentru România”, a menţionat Traian Băsescu într-o emisiune televizată.
Legat de candidatura pentru europarlamentare, preşedintele a precizat că urmează să ia o decizie zilele acestea.
Potrivit președintelui Eugen Tomac, PMP a strâns peste 400 mii de semnături pentru candidatura la europarlamentare. PMP se va prezenta la alegerile europarlamentare cu o listă formată doar din lideri ai partidului şi aşteaptă ca președintele Traian Băsescu să ia o decizie în privinţa candidaturii sale la acest scrutin.",https://www.notabn.ro/romania-are-130-de-euro-subventie-la-hectar-franta-are-peste-400-nu-e-in-regula/,2020-03-06,About The Author
164,164,notabn.ro,Nicuşor Dan e candidatul USR la Primăria Capitalei,"USR a decis ca deputatul Nicuşor Dan să fie candidat pentru Primăria Capitalei. În urma unui scrutin intern, membrii USR şi-au manifestat încrederea faţă de fostul lor preşedinte.
Următorul pas este negocierea cu PLUS pentru ca cele două formaţiuni să aibă acelaşi candidat. Foarte probabil, PLUS îl va avea candidat pe fostul ministru al sănătăţii, Vlad Voiculescu.
Nicuşor Dan îşi doreşte o unitate de dreapta, iar în urma unui sondaj să fie desemnat un singur candidat al dreptei care să câştige în faţa Gabrielei Firea.",https://www.notabn.ro/nicusor-dan-e-candidatul-usr-la-primaria-capitalei/,2020-03-06,About The Author
165,165,notabn.ro,Municipiul Cluj-Napoca este de azi Oraș European al Sportului 2018. Material video de excepție,"Cluj-Napoca – Oraș European al Sportului 2018
Municipiul Cluj-Napoca a câștigat titlul de Oraș European al Sportului 2018!Materialul video de mai jos prezintă evenimentele sportive majore care au avut loc în orașul nostru în anul 2017, precum și acțiunile municipalității de încurajare și promovare a sportului. Investiția în sport este cea mai eficientă investiție în sănătate!
Publicată de Emil Boc pe Sâmbătă, 30 Decembrie 2017",https://www.notabn.ro/municipiul-cluj-napoca-este-de-azi-oras-european-al-sportului-2018-material-video-de-exceptie/,2020-03-06,About The Author
166,166,notabn.ro,Crina Pintea a semnat cu Gyor !,"de Mihai Sărmășan
Pivotul echipei naționale de handbal feminin a României, Crina Pintea, a reușit transferul carierei. Ea a semnat, la Paris, cu Gyor, câștigătoare de patru ori a Ligii Campionilor, de fiecare dată cu Ambros Martin pe bancă.
Transferul sportivei noastre s-a realizat după ce oficialii celor de la Issy Paris, clubul la care era legitimată Pintea, a fost de acord cu suma în valoare de 50.000 de euro pe care o vor plăti maghiarii, susține Gazeta. Așa se face că Pintea a parafat înțelegerea cu Gyor chiar în preziua marii finale, dar și al meciului nostru cu Olanda, care se va juca mâine, duminică, 16 decembrie, de la ora 15:00, pentru locul 3.
Crina Pintea va intra după Euro 2018 în programul de pregătire al deținătoarei Ligii Campionilor la handbal feminin. Gyor are patru astfel de trofee, după edițiile din 2013, 2014, 2017 și 2018, toate cu actualul selecționer al României pe bancă. Așa se face că Pintea o va înfrunta pe CSM București la 26 ianuarie 2019, când este programat marele derby CSM București – Gyor din Grupele Principale ale Ligii Campionilor.",https://www.notabn.ro/crina-pintea-a-semnat-cu-gyor/,2020-03-06,About The Author
167,167,notabn.ro,Internațional. Alegeri legislative în Suedia,"Suedia își alege noul Parlament. Cele 349 de locuri ale parlamentului de la Stockholm, vor fi ocupate de blocurile politice de centru-stânga şi centru-dreapta, care sunt cotate cu şanse relativ egale și de naţionalişti, care sunt creditaţi cu obţinerea unui scor electoral remarcabil, transmit dpa şi AFP.
Sondajele de opinie sugerează că blocul electoral condus de social-democraţii premierului Stefan Lofven are totuşi un mic avans faţă de Alianţa de centru-dreapta alcătuită din patru partide. Formarea unui nou guvern va fi o sarcină complicată.
Pe de altă parte, este de aşteptat ca Democraţii Suedezi (partid naţionalist) să-şi sporească reprezentarea în forul legislativ, după ce în 2014 au obţinut 13% din sufragii. Sprijinul popular pentru această formaţiune a sporit mai ales pe fondul dezbaterii despre imigraţie şi creşterea ratei infracţionalităţii în ultimii ani.
Numărul suedezilor cu drept de vot este 7,4 milioane, iar secţiile de votare vor fi deschise între orele locale 08:00 şi 20:00 (06:00 şi 18:00 GMT).",https://www.notabn.ro/international-alegeri-legislative-in-suedia/,2020-03-06,About The Author
168,168,notabn.ro,"O năsăudeancă, în haină militară, la Vocea României. Video","Diana Iftimie de 19 ani din Năsăud, studentă la Academia Tehnică Militară ,,Ferdinand I” din București, a participat, în seara zilei de 25 octombrie, Ziua Armatei României, la audițiile pe nevăzute de la ,,Vocea României”, sperând să cucerească jurații și să ajungă în etapa următoare a competiției.
Îmbrăcată în uniforma militară, tânăra a interpretat piesa Raggamuffin, dar, din păcate nu a reușit să convingă pe niciunua dintre vedetele juriului să se întoarcă. Jurații i-au explicat că nu a fost destul de convingătoare, că nu a reușit să scape de uniforma militară, la modul figurat, și nu a reușit să dea strălucire, prin vocea sa, cântecului pe care a ales să-l interpreteze pe scenă.
,,Parcă nu ai putut rupe o pojghiță de gheață care să facă acest cântec să strălucească. Parcă nici nu a avut frecvențe înalte vocea ta ca să muște din cântec” i-a spus năsăudencei, Tudor Chirilă, în timp ce Smiley, a fost de părere că: ,,A fost o bucurie să aud acest cântec cântat de tine la Vocea României, doar că trebuie să scapi de uniformă, nu la propriu, la figurat. Dacă reușeai să ne faci atenți la libertatea cu care cânți piesa asta, dacă scăpai la uniformă la figurat, poate nu mai eram atenți la restul detaliilor”.
Astfel, deși i-a explicat lui Pavel Bartoș, înainte de a ajunge pe scenă, că a lăsat muzica pe locul doi pentru a-și face, mai întâi o carieră, dar că ar vrea să recupereze acum, Diana Iftimie va trebui să se concentreze, în continuare, pe cariera militară pe care ales-o, după cum a menționat, pentru un viitor mai sigur, o carieră stabilă, și, nu în ultimul rând, pentru a-și învinge timiditatea.
Sursă foto: captură video, Diana Iftimie-Facebook",https://www.notabn.ro/o-nasaudeanca-in-haina-militara-la-vocea-romaniei-video/,2020-03-06,About The Author
169,169,notabn.ro,Care vor fi meseriile viitorului?,"Ghidul Meseriilor Viitorului.
Astăzi de la ora 12.00, Iniâiativa pentru Competitivitate-INACO organizează conferința de presă pentru lansarea oficială a ghidului Meseriilor Viitorului.
Care vor fi meseriile viitorului? Care sunt meseriile în curs de apariție, de transformare sau chiar de dispariție? Care vor fi competenţele şi abilităţile cele mai căutate de către angajatori? Cum le-am putea dobândi? Sunt câteva întrebări-cheie la care comunitatea de profesioniști ai INACO își propune să răspundă cât mai simplu și mai clar, pe înțelesul tuturor, chiar din prima zi de școală.
”Ghidul Meseriilor Viitorului vă propune un tur virtual în viitor, bazat pe ultimele rezultate ale cercetărilor asupra economiei viitorului. Trăim momente de răscruce tehnologică și economică, cunoscute ca revoluții industriale. Părinții și bunicii noștri au cunoscut deja trei astfel de revoluții, cea a mecanizării, a electrificării, a calculatoarelor și a automatizării. În prezent, ne aflăm în fața celei de-a patra revoluții industriale numită 4.0 sau Revoluția Digitală. Până în 2025, ea va aduce transformări majore prin inteligența artificială, robotică, imprimarea 3D, biotehnologii, realitatea virtuală augmentată sau transportul autonom. Consecințele se vor vedea rapid în modul în care trăim și muncim. Vor apărea noi oportunități de carieră la care poate nici nu ne gândim în acest moment.
Co-autorii proiectului sunt Andreea Paul, Alexandru Mironov, Alexandra Cernian, Izabela Lazăr, Anca Tamaș și Bogdan Dumitrescu. Mulțumim tuturor membrilor și colaboratorilor noștri care au contribuit la creșterea calității proiectului nostru. Am învățat multe de la Varujan Pambuccian în cadrul conferinței organizate de INACO în București, la ASE, în 1 martie 2017 și ne-a fost sursă de inspirație permanentă. Mariana Nicolae ne-a sprijinit în adaptarea terminologică la frumoasa limbă română, iar Camelia Spătaru și Daniela Palade Teodorescu ne-au făcut recomandări editoriale pentru care le mulțumim deopotrivă. Imaginea acestui ghid este asigurată de către Dan Gherman.
Ghidul Meseriilor Viitorului este un proiect românesc dedicat în special tinerilor, aflat la prima sa ediție în anul 2018, realizat de INACO cu sprijinul Primăriei Sectorului 3, pe baza contractului de finanțare nerambursabilă nr. 128925 din 12.07.2018, ”Ghidul Meseriilor Viitorului și Traininguri Non-formale cu elevii claselor XI-XII din liceele Sectorului 3 care urmează să-și aleagă parcursul profesional”, a precizat președinta INACO, Andreea Paul.",https://www.notabn.ro/care-vor-fi-meseriile-viitorului/,2020-03-06,About The Author
170,170,notabn.ro,"Kremlinul a interzis activitatea fundaţiei româno-americane ""The Black Sea Trust for Regional Cooperation"",","Kremlinul a interzis, începând de astăzi, activitatea pe teritoriul Rusiei a fundaţiei „The Black Sea Trust for Regional Cooperation”, considerând că activitatea acesteia este indezirabilă, întrucât „ameninţă bazele ordinii constituţionale din Rusia”, titrează Radio România Actualităţi.
Fundaţia, cu sediul în Bucureşti, este un proiect dezvoltat de Ministerul român de Externe şi organizaţia americană German Marshall Fund.
„Potrivit Ministerului Afacerilor Externe de la București, Fundaţia „Black Sea Trust for Regional Cooperation” (BST) a fost lansată în luna octombrie 2007 ca parteneriat între Ministerul Afacerilor Externe şi fundaţia americană „German Marshall Fund of the United States – a Memorial to the Marshall Plan”. BST este printre primele proiecte destinate regiunii Mării Negre care au fost propuse în mediul nonguvernamental american, în contextul avansării comunităţii democratice euro-atlantice spre această zonă.
BST reprezintă un parteneriat public-privat şi are ca obiectiv principal consolidarea cooperării regionale, a democraţiei şi a societăţii civile în statele din regiunea Mării Negre: România, Bulgaria, Turcia, Ucraina, R. Moldova, Georgia, Armenia, Azerbaidjan şi Rusia. Fondul oferă finanţări (între 1.000 USD şi 75.000 USD, cu o valoare medie de 15.000-20.000 USD/ proiect) diferitelor organizaţii din regiune (ONG-uri, administraţii centrale şi locale, instituţii de educaţie, mass-media) în cadrul a trei scheme de finanţare: participare civică, cooperarea transfrontalieră şi cooperare est-est.
Resursele financiare ale BST constau în contribuţii ale guvernului american (prin USAID), ale unor organizaţii private din SUA (Fundaţia Mott, Fundaţia Ford) şi ale guvernului leton, alături de sprijinul oferit de guvernul României.”",https://www.notabn.ro/kremlinul-interzis-activitatea-fundatiei-romano-americane-black-sea-trust-regional-cooperation/,2020-03-06,About The Author
171,171,notabn.ro,Film românesc de scurtmetraj premiat în Franța,"Un film românesc a câştigat marele premiu al Festivalului de Scurtmetraj de la Clermont-Ferrand, din Franţa.
Este vorba despre filmul „Cadoul de Crăciun”, al regizorului Bogdan Mureşanu, o producţie de 20 de minute.
Acţiunea filmului se petrece în seara de 20 decembrie 1989, iar drama se declanşează atunci când părinţii unui băieţel descoperă că fiul lor a pus la poştă o scrisoare către Moş Gerilă în care spune că singura dorinţă a tatălui este să moară fostul dictator comunist, Nicolae Ceauşescu.",https://www.notabn.ro/film-romanesc-de-scurtmetraj-premiat-in-franta/,2020-03-06,About The Author
172,172,notabn.ro,USR: Salariul mediu al bugetarilor în luna septembrie 2018 a fost aproape dublu decât cel din mediul privat,"În luna septembrie a acestui an, angajaţii de la stat au câştigat cu peste 2.000 de lei mai mult decât cei din privat. Salariul mediu în întreaga economie a fost de 2.688 lei net (luând în considerare mediul de stat şi cel privat). La stat însă a fost de 4.235 lei net pe lună, pe când în privat a fost de aproximativ 2.218 lei. Asta înseamnă o diferenţă de 2.017 lei net. Salariul mediu la stat în luna septembrie a fost deci aproape dublu celui din privat (mai precis, este cu 91% mai mare).
Cum se motivează această diferenţă în opinia deputatului USR? „Pe scurt, cu cât este cineva mai aproape de centrii de putere în stat, cu atât i se întâmplă lucruri mai bune: salarii mai mari, pensii speciale, zile libere mai multe, vouchere de vacanţă, zi scurtă vineri, cursuri de „formare continuă” la mare şi la munte, etc.
Diferenţa aceasta enormă o ştiam deja. S-a scris despre ea şi cu ocazia legii salarizării. Doamna ministru Olguţa Vasilescu chiar dădea şi o explicaţie a acestui lucru. Angajaţii statului, ne spunea dumneaei, sunt plătiţi mai bine pentru că sunt mai bine pregătiţi decât restul românilor. Evident că nu este aşa, ei sunt doar blindaţi cu hârtii. Dacă ar fi fost, într-adevăr, mai bine pregătiţi, am fi văzut asta atunci când interacţionăm cu statul. Am fi văzut ceea ce ei tot numesc „performanţă” în funcţia publică. Am fi văzut educaţie de calitate, sistem de sănătate care nu te omoară, kilometrii de autostradă şi nu doar kilometrii de studii de fezabilitate care nu se materializează în nimic. Nu am fi văzut manuale şcolare avizate chiar de ministerul educaţiei, dar pline de greşeli ridicole.”
Un alt lucru asupra căruia deputatul atrage atenţia este cum a evoluat diferenţa aceasta în ultimii ani. Dacă în ianuarie 2017, când a venit PSD-ALDE la guvernare, salariul mediu în privat era de 1.966 lei şi cel de la stat de 3.320 lei, existând deci o diferenţă de 1.354 lei, acum, această diferenţă a crescut la 2.017 lei. Aceasta denotă o creştere a diferenţei dintre cele două salarii de 49%, ceea ce este enorm.
Năsui susţine că justificarea doamnei ministru Vasilescu de acum un an nu se mai justifică în cazul creşterii atât de mare a diferenţei: „Este productivitatea bugetarilor cu atât mai mare decât cea a românilor din economia privată, încât să se justifice această diferenţă care tot creşte?”
Deputat USR
Claudiu-Iulius-Gavril Năsui",https://www.notabn.ro/usr-salariul-mediu-al-bugetarilor-in-luna-septembrie-2018-a-fost-aproape-dublu-decat-cel-din-mediul-privat/,2020-03-06,About The Author
173,173,notabn.ro,"Secretarul General al PNL, deputatul Robert Sighiartău, în delegația oficială a PNL la Parlamentul Irlandei. FOTO","La finele săptămânii trecute o delegaţie a Partidului Naţional Liberal, condusă de Preşedintele Ludovic Orban, a fost invitată în Parlamentul Irlandei de către conducerea partidului de guvernământ Fine Gael.
Cu acest prilej, delegaţia liberală a fost prezentată în sedinţa de plen a Camerei Deputaţilor, având ulterior discuţii extrem de fructuoase cu senatorii irlandezi.
Liderul grupurilor parlamentare Fine Gael (atât Parlamentul Irlandez, cât şi din Parlementul European), domnul Martin Heydon, a propus consultări permanente între cele două partide, astfel încât atât în cadrul structurilor organizaţiilor internaţionale, cât şi în relaţiile bilaterale să se consolideze susţinerea reciprocă pe proiecte de interes comun. Liderii PNL s-au întâlnit şi cu dl. Dep Joseph O’Reilly, liderul delegaţiei parlamenarilor irlandezi la Adunarea Parlamentară a Consiliului Europei (APCE).
Din delegaţia liberală au mai facut parte Deputatul Ben-Oni Ardelean – Vicepreşedintele Camerei Deputaţilor, senatorul Viorel Badea – Preşedintele PNL Diaspora şi Preşedintele Comisiei Românilor de Pretutindeni din Senat, deputatul Robert Sighiartău – Secretarul General al PNL, Prof. Vlad Nistor – Vicepreşedinte PNL, precum şi Toader Ciuta – Preşedintele PNL Diaspora Irlanda.
Sâmbătă 24 Februarie 2018 a avut loc la Dublin şedinţa Biroului Permanent Naţional al PNL Diaspora, unde s-au purtat discuții cu românii rezidenţi în Irlanda. Robert Sighiartau, secretarul general al PNL, a amintit faptul că scopul principal al Partidului Naţional Liberal este crearea condițiilor optime pentru reîntoarcerea românilor acasă. PNL acordă o atenţie deosebită diasporei şi consideră fundamental ca, în anul în care se sărbătoreşte Centenarul Marii Uniri, să se lanseze proiecte pe termen lung, menite să aducă românii acasă şi să apropie comunităţile istorice din jurul actualelor graniţe ale ţării.
În discursul său, Ludovic Orban a precizat că are în vedere, pentru perioada viitoare, dezvoltarea relațiilor cu partidele partenere din PPE, din toate statele în care exista comunitati importante de români. Astfel, prin dezvoltarea acestor parteneriate, Partidul Naţional Liberal se poate implica mai activ şi mai aplicat în soluționarea problemelor cu care se confruntă comunităţile de români. Totodată, domnul Ludovic Orban a reiterat importanţa implicării românilor în politica statelor de rezidenţă, putând deveni, în acest fel, o forţă de decizie în comunităţile în care trăiesc. La reuniunea politică de la Dublin au fost prezenţi lideri PNL din Italia, Spania, Republica Moldova, Franţa, Marea Britanie, Germania, Belgia şi Irlanda.
sursa foto: facebook Robert Sighiartău",https://www.notabn.ro/secretarul-general-al-pnl-deputatul-robert-sighiartau-delegatia-oficiala-pnl-la-parlamentul-irlandei-foto/,2020-03-06,About The Author
174,174,notabn.ro,"Președinția română a UE, o perioadă de importanță majoră pentru perspectiva proiectului european","Perioada în care România va exercita Preşedinţia Consiliului Uniunii Europene (CUE) va fi una de o complexitate aparte, însă una ,,de o importanţă majoră” pentru perspectivele proiectului european, a declarat premierul Viorica Dăncilă, luni, la întâlnirea cu şefii misiunilor diplomatice acreditaţi în străinătate.
,,Mă refer aici la discuţiile privind viitorul UE, finalizarea procesului de retragere a Marii Britanii, negocierile privind viitorul cadru financiar multianual, dezvoltarea dimensiunii sociale a UE sau discuţiile privind consolidarea securităţii interne şi externe a uniunii”, a precizat Dăncilă.
În context, şeful Executivului le-a cerut ambasadorilor români o implicare pe măsura responsabilităţilor care revin României la nivel european.
,,În pregătirea şi exercitarea Preşedinţiei României la CUE, aşteptăm de la ambasadorii noştri o implicare pe măsura responsabilităţilor care revin României la nivel european. În următoarea perioadă, rolul ambasadelor va trebui să fie cum este şi firesc, unul şi mai activ, iar în contextul exercitării Preşedinţiei României la Consiliul UE, va trebui valorificat şi utilizat ca un vehicul important în potenţarea relaţiilor noastre bilaterale, inclusiv prin promovarea sporită a oportunităţilor de investiţii în ţara noastră”, a precizat Dăncilă.",https://www.notabn.ro/presedentia-romana-a-ue-o-perioada-de-importanta-majora-pentru-perspectiva-proiectului-european/,2020-03-06,About The Author
175,175,notabn.ro,"Ilie Bolojan: ""Voi vota DA. Votaţi aşa cum vă dictează conştiinţa""","Primarul Oradiei, Ilie Bolojan, a făcut un apel pentru participare la vot la referendumul privind definirea căsătoriei. Bolojan consideră că participarea la vot este o datorie a oricărui cetățean.
„Iniţiatorii consideră că această definire permite ca, modificând unele legi, să fie posibilă căsătoria între persoane de acelaşi sex, cu toate consecinţele de rigoare. Ca urmare a acestei îngrijorări, Coaliţia propune înlocuirea expresiei „între soţi” cu „între un bărbat şi o femeie”, formulare care nu ar mai permite în România căsătoria între persoane de acelaşi sex. Acest aspect, care tratează organizarea unei instituţii fundamentale într-o societate, familia, este o temă importantă pentru orice ţară şi a născut peste tot polemici, fiind reglementată diferit, de la o ţară la alta, în Europa. Unele ţări permit căsătoria între persoane de acelaşi sex, altele nu. Şi cetăţenii României sunt chemaţi să ia o decizie în aceste două zile. Referendumul şi alegerile sunt elemente de bază ale democraţiei iar eu am participat în toţi aceşti ani la toate scrutinele organizate, considerând că este o datorie a fiecărui cetăţean să participe la vot. Prin urmare vă invit pe toţi să participaţi la referendum şi să votaţi aşa cum vă dictează conştiinţa. În ceea ce mă priveşte, voi participa la vot şi voi vota cu DA”, a menționat Ilie Bolojan pe pagina sa de socializare.",https://www.notabn.ro/ilie-bolojan-voi-vota-da-votati-asa-cum-va-dicteaza-constiinta/,2020-03-06,About The Author
176,176,notabn.ro,"Tőkés László, despre maghiarii din România în anul Centenarului: „Ce să sărbătorim? Că am pierdut Ardealul?“","Europarlamentarul Tőkés László, preşedintele Consiliului Naţional Maghiar din Transilvania, a declarat că Centenarul Marii Uniri este o aniversare doar pentru români, în timp ce pentru maghiari este prilej de doliu.
„Pentru comunitatea maghiară, această perioadă de 100 de ani este una fără împliniri. Pur şi simplu, nu prea avem, după 100 de ani, ce sărbători. Ce să sărbătorim, că am pierdut Ardealul? Trebuie să înţeleagă românii că pentru noi, este o zi de doliu, o zi de durere”, a spus Tőkés, potrivit Adevărul.
László Tőkés l-a criticat și pe Klaus Iohannis, pentru că președintele României „a elogiat această zi a Marii Uniri”.
„Este ciudat pentru noi, ungurii, confraţii minoritari ai domnului preşedinte Klaus Iohannis, că dânsul elogiază ziua Unirii atât timp cât după şi din cauza acestei Adunări Naţionale, respectiv a creării României Mari a dispărut aproape totalmente comunitatea săsească, germană, din Transilvania. Acea comunitate care, timp de sute de ani, aproape o mie de ani, a înflorit în timpul regatului maghiar, respectiv al principatului transilvan. Nu prea înţelegem ce are de sărbătorit un etnic sas cum este Klaus Iohannis”, a spus Tőkés.",https://www.notabn.ro/tokes-laszlo-despre-maghiarii-din-romania-in-anul-centenarului-ce-sa-sarbatorim-ca-am-pierdut-ardealul/,2020-03-06,About The Author
177,177,notabn.ro,De ce Ovidiu Creţu şi Radu Moldovan nu sunt buni manageri,"Ovidiu Creţu şi Radu Moldovan, rămân doi slabi administratori. De buni manageri nici nu poate fi vorba. A fi bun manager presupune să creşti mereu în jurul tău oameni, instituţii, să aduci prosperitate, iar resursele de care dispui să le multiplici prin know-how şi inovaţie.
Ca o paranteză, în anul 2000 bugetele Craiovei şi ale Clujului erau cam la fel. În 2017, Cluj-Napoca, a avut 300 milioane euro buget, iar Craiova 150 milioane euro. Diferenţa o face capacitatea de dezvoltare, de a crea noi resurse, de a inova, de a aduce firme cu potenţial, de a investi în educaţie. Diferenţa este absolut uriaşă. Şi o diferenţă de 15 milioane euro era mult, dar diferenţa este de 150 milioane euro este uriașă.
Bistriţa a bătut toate recordurile, prin neutilizarea banilor care îi avea la dispoziţie, timp în care a contractat credite pentru care cetăţenii plătesc dobânzi. Scriam în aceste zile de un primar ales la 23 de ani, în comuna Dudeştii Noi, care a adus în comună 10 milioane de euro bani europeni şi a creat peste 1000 de locuri de muncă prin aducerea unor mari companii care au investit acolo. La Bistriţa, Parcul Industrial Sud, după zece ani, poate fi denumit Parcul Industrial Gol. Consiliul Judeţean Bistriţa-Năsăud, din bugetul de 50 milioane de euro anual, reuşeşte să repare câteva drumuri. În afara fondurilor UE, cu banii primiţi, s-a făcut foarte puţin, iar Bistriţa-Năsăud este un judeţ sărac în continuare.
Consiliul Judeţean Bistriţa-Năsăud este o instituţie subvenţionată. Primeşte bani, iar conducerea îi cheltuie. Cum îi cheltuie asta e o altă problemă.
Pentru cine urmăreşte atent ce se întâmplă, înţelege că anumite perioade sunt foarte favorabile pentru unele comunităţi. Apar oportunităţi, linii noi de finanţare, eşti de aceeaşi culoare politică cu guvernul (cine face, parte-şi face) sau pur şi simplu aterizează o mare firmă şi îţi aduce mulţi bani în buget, cu care poţi face multe lucruri. Spre exemplu, în perioada 2007-2008, au fost depuse primele proiecte cu finanţare europeană, cu excepţia celor de preaderare din 2004, iar în perioada 2011-2014 ele au fost implementate. A fost valabil pentru toate oraşele. Municipalitatea a avut de făcut caiet de sarcini, licitaţii, iar lucrurile au mers înainte. Parcul municipal, pasajele oraşului, Parcul din zona Panait Cerna, modernizarea liceelor, a Palatului Culturii, au fost proiecte care au mers înainte. La fel s-a întâmplat şi la nivel de judeţ. Sutele de panglici tăiate de preşedintele CJ BN, Radu Moldovan, n-au avut nicio legătură cu activitatea lui. Primarii au depus proiecte, au făcut licitaţii, iar lucrările s-au realizat. Preşedintele Consiliului Judeţean, Radu Moldovan, a fost un spectator fidel.
Ce este important de spus? Pentru a fi bun primar în România sau bun preşedinte de CJ, nu e suficient să administrezi bani, ci să fii creator de resurse. Orice student ştie să cheltuie 50 de milioane de euro anual într-un oraş ca Bistriţa sau un judeţ ca Bistriţa-Năsăud. Ai bani de salarii, nu trebuie să-ţi baţi capul aşa cum fac antreprenorii, care dacă nu fac profit, închid afacerea. Aici nu trebuie să faci profit. Ai bani pentru cheltuieli de funcţionare şi îţi rămân bani pentru a face lucrări şi pentru achiziţii. E simplu. De ce un oraş este mai dezvoltat decât altul sau un judeţ arată mai bine ca alt judeţ? Pentru că unii au ştiut să investească în inovaţie, au fost iscusiţi, au chemat firme să investească în IT, au dezvoltat turismul, dar nu îmbrăcându-se toată ziua în zadii şi costume populare, aşa cum fac incompetenţii de la Consiliul Judeţean şi sateliţii lor care toacă bani pe bandă rulantă, fără niciun rezultat.
Clujul, Alba-Iulia, Oradea, Sibiu, Arad, Deva, Timişoara, Târgu-Mureş, Braşov, Suceava, au dezvoltat oraşele şi judeţele lor, investind masiv în domenii cheie. Turiştii au fost atraşi de modul în care au fost deschise aceste oraşe către modernitate.
La Bistriţa, conducătorii s-au concentrat pe două proiecte falimentare, Parcul Industrial şi Wonderland. Lipsa de viziune, de anticipaţie, a adus oraşul într-o situaţie unică. Bugetul oraşului, în ultimii 8 ani, a rămas necheltuit din cauza incapacităţii administrative. Adică, peste 5 milioane de euro au rămas în cont anual, neutilizaţi, nefiind aduse la zi proiectele şi documentaţiile tehnice pentru licitaţii, iar în acelaşi timp, Primăria Bistriţa a contractat credite de milioane de euro pentru cele două obiective şi pentru care plăteşte dobânzi lunare de zeci de mii de euro. Un paradox, dar o realitate. Acele milioane de euro ar fi adus alte milioane din dezvoltare, aşa cum s-a întâmplat în alte locuri. La un calcul foarte simplu, Bistriţa putea avea astăzi modernizate toate bulevardele, toate şcolile şi ar fi putut construi piste pentru biciclişti, bazine de înot şi ar fi avut un iluminat modern, fără cabluri care astăzi atârnă în tot oraşul, în locul unei pârtii nefuncţionale şi a a unui parc industrial gol.
De asemenea Consiliul Judeţean a pierdut şansa de a fi un punct de atracţie naţional şi chiar internaţional aşa cum s-a întâmplat în judeţele vecine din Bucovina sau Maramureş, unde peste 500 de unităţi de cazare funcţionează excelent şi unde s-a creat o bună şi atractivă imagine. Radu Moldovan a angajat zeci de incompetenţi la servicii de turism, unde se cheltuie sute de mii de euro inutil. La târgurile de turism, prestaţiile celor de la CJ BN sunt jenante, iar de sărbători ei îşi fac chefuri peste chefuri, la care participă bugetarii din anturajul PSD. Spectacolele de la Muzeul Judeţean sunt absolute ridicole. Se taie porci, iar zeci de funcţionari din judeţ sunt prinşi în diverse activităţi, aberante. Un primar aduce ţuică, altul vine cu brânza. Totul într-o atmosferă feudală, nu a României de altădată, ci într-una sinistră, unde conducătorii le arată supuşilor cine sunt ei.
Nicio firmă importantă n-a venit în judeţ şi niciun proiect serios nu a fost dezvoltat de tandemul Creţu-Moldovan. Guvernele care s-au perindat, au făcut drumuri, şcoli şi alte investiţii. Cei doi n-au reuşit o discuţie serioasă cu un investitor pentru a investi în apele minerale, turism, n-au făcut un parteneriat public-privat, n-au adus un singur investitor în parcul industrial. Firma Michelin a cumpărat teren cu zeci de milioane de euro într-o comună din judeţul Sălaj, iar noi n-am reuşit să aducem în Parcul Industrial Sărata pe nimeni, deşi locul era gratuit. Radu Moldovan spunea în 2012, când a candidat pentru preşedinţia CJ BN, că va face încă un parc industrial, la Năsăud, după ce îl va umple pe cel din Bistriţa. Un eşec major. Altfel, din bugetele proprii, ambele instituţii asfaltează, repară ş.a.m.d. Instituţiile sunt pe pilot automat, fiindcă Radu Moldovan, împreună cu suita PSD-istă, ori e în vizită în străinătate, ori în vizită la primarii din judeţ, să-i cumpere, pentru a trece la PSD, ori la şedinţele organizate de Dragnea. Milioanele de euro sunt tocate de această instituţie inutilă, înfiinţată de comunişti, numită Consiliu Judeţean, care trebuie desfiinţată în perioada 2020-2024.
PSD are oameni slabi. Radu Moldovan, ca orice baron local, s-a înconjurat de nulităţi, iar toată construcţia este de lut. Fără el totul s-ar prăbuşi. Nu pentru că este bun, ci pentru că sistemul politico-administrativ de la noi li se potriveşte perfect acestor samsari politici, care vând şi cumpără oameni. Să nu ne imaginăm că primarii din Bistriţa-Bârgăului, Măgura Ilvei, Maieru, Şanţ şi mulţi alţii, sunt acolo pentru că le place PSD. Nu le place nimic, unii dintre ei îi detestă pe PSD-işti, dar dacă nu stau acolo rămân fără bani.
Ce este de făcut? Într-un material viitor. Oricum, un lucru este cert. Pentru a avea o şansă bună în 2020 trebuie adunaţi oamenii care au curaj să lupte cu oameni ca Radu Moldovan şi PSD. Nu sunt mulţi, dar ei pot face multe. Pentru a reuşi o mişcare a opoziţiei trebuie adunat ce e mai relevant pe piaţa politico-socială şi începută o acţiune făcută de profesionişti şi cu profesionişti.
Alin Seserman",https://www.notabn.ro/de-ce-ovidiu-cretu-si-radu-moldovan-nu-sunt-buni-manageri/,2020-03-06,About The Author
178,178,notabn.ro,Internațional. Populaţia Ungariei nu doreşte ca la alegeri să participe şi maghiarii de dincolo de graniţe,"La nivelul întregii populaţii a Ungariei, doar 20% sunt de acord ca maghiarii din afara graniţelor ţării să participe la alegerile parlamentare din Ungaria, care vor avea loc pe 8 aprilie, rezultă din datele sondajului de opinie realizat de Institutul Republikon, la solicitarea portalului 24.hu. Potrivit sondajului de opinie, 70% din populaţie se opune participării maghiarilor de dincolo de graniţele ţării, 40% chiar ar retrage dreptul lor de vot, iar 25% din populaţie i-ar priva şi de cetăţenia ungară pe cei un milion de maghiari din afara graniţelor ţării care au primit cetăţenie ungară începând cu anul 2010.
Editorialul publicaţiei Vasárnapi Hirek scrie că şansele sunt tot mai mari pentru ca maghiarii de dincolo de graniţele Ungariei să decidă victoria FIDESZ la alegerile din aprilie. La această concluzie s-a ajuns datorită faptului că FIDESZ susţine acum mult mai puternic înregistrarea în registrul electoral a maghiarilor din afara graniţelor ţării. De menţionat că formaţiunea Coaliţia Democratică a demarat la sfârşitul lunii octombrie a anului trecut o campanie de strângere de semnături pentru ca maghiarii de dincolo de graniţele Ungariei să nu aibă posibilitatea de a participa la alegerile din Ungaria.
http://nepszava.hu/cikk/1150008-a-magyarok-nem-akarjak-hogy-a-hataron-tuliak-is-szavazzanak",https://www.notabn.ro/populatia-ungariei-nu-doreste-ca-la-alegerile-parlamentare-sa-participe-si-maghiarii-de-dincolo-de-granitele-tarii/,2020-03-06,About The Author
179,179,notabn.ro,Azi începe la Sibiu „Caravana Metropolis - Cinema în aer liber”,"„Caravana Metropolis – Cinema în aer liber” revine la Sibiu în perioada 10-15 iulie, în Piața Mică. În fiecare seară, începând cu ora 21.30, sunteți invitați să urmăriți cele mai bune și mai noi filme europene de autor, pe un ecran de 120 mp. Accesul publicului este liber.
Printre cele șase producții vor putea fi urmărite și „Pătratul/ The Square” în regia suedezului Ruben Ostlund, câștigătorul Palme d’Or la Cannes în 2017, nominalizat la Oscar pentru „Cel mai bun film străin în 2018” și câștigător a șase premii ale Academiei Europene de Film.
„Caravana Metropolis – Cinema în aer liber” este un eveniment organizat de Asociația Culturală Metropolis și cofinanțat de Primăria Sibiu prin Agenda Culturală 2018",https://www.notabn.ro/azi-incepe-la-sibiu-caravana-metropolis-cinema-in-aer-liber/,2020-03-06,About The Author
180,180,notabn.ro,"Ludovic Orban: În PSD e o ""răfuială între clanurile mafiote""","Preşedintele PNL, Ludovic Orban, a declarat luni, referindu-se la remanierea unor miniştri din cabinetul condus de Viorica Dăncilă, că este o „răfuială între clanurile mafiote din PSD” care nu aduce nimic bun în funcţionarea Guvernului.
„PSD este un izvor nesecat, citez dintr-un clasic în viaţă, un fost PSD-ist, un izvor nesecat de maimuţe şi de proşti. Actuala remaniere este înlocuirea unor proşti şi a unor slugi cu alţi proşti şi cu alte slugi. Nu este altceva decât o răfuială între clanurile mafiote din PSD, prin care Dragnea urmăreşte să îi pedepsească pe baronii răzvrătiţi şi să îi răsplătească pe baronii care i-au salvat scaunul. Această remaniere nu aduce nimic bun în funcţionarea Guvernului, nu va face altceva decât să aducă alţi incompetenţi, alţi oameni care nu au nicio legătură cu domeniul de activitate în care îşi vor desfăşura activitatea şi care sunt selectaţi pe unicul criteriu al fidelităţii, slugărniciei faţă de Dragnea şi faţă de baronul care va susţine candidatura miniştrilor. Nu pot să nu remarc că această remaniere conţine în sine un mesaj pentru pensionari din partea PSD, şi anume că PSD recunoaşte că a eşuat în respectarea promisiunilor către pensionari, pentru că altfel nu pot să înţeleg de ce Olguţa Vasilescu dă bir cu fugiţii din ministerul pe care l-a condus până acum şi de ce abandonează aşa zisa reformp a pensiilor făcută de PSD, în timp ce dezbaterea legii pensiilor este în Parlament”, a spus Orban, după Biroul Executiv al PNL.
El a arătat că discuţiile privind depunerea unei moţiuni de cenzură se poartă în continuare şi că se aşteaptă remanierea membrilor Guvernului.
„Le transmitem şi un mesaj tuturor parlamentarilor PSD care aşteaptă ca Dragnea să pice din senin. Atâta timp cât Dragnea va avea Guvernul pe mână, întotdeauna va avea de şpăguit baronii cărora să le câştige încrederea pentru ca are ce să le ofere Guvernul. Dacă vor să scape de Dragnea, trebuie să voteze moţiunea de cenzură a PNL şi a Opoziţiei”, a spus preşedintele PNL.",https://www.notabn.ro/ludovic-orban-in-psd-e-o-rafuiala-intre-clanurile-mafiote/,2020-03-06,About The Author
181,181,notabn.ro,Câteva lucruri pe care proștii ce ne conduc nu le înțeleg niciodată,"Autor: Dorin Dobra
Există multe variante de a face ceva, de a trăi în vreun fel, de a rata sau nu ocazii.
​Poți trăi extraordinar vremuri normale, poți trăi normal în vremuri extraordinare și, (asta li se adresează lor), poți face lucruri extraordinare în vremuri pe măsură.
​Căci, suntem în mijlocul unei perioade extraordinare pentru România, am trăit Centenarul anul trecut, în prima zi după Centenar am preluat conducerea formală a Uniunii Europene, tocmai ce am sărbătorit și Mica Unire, iar în decembrie vom celebra 30 de ani de la Revoluția din 89. Vremuri cu adevărat extraordinare.
​Ce nu vor înțelege niciodată proștii de ne conduc e faptul că le-au împănat cu mediocrii dacă nu chiar cu proști la conducerea țării, astfel încât extraordinarul s-a transformat în festivism ieftin, oportunitățile s-au diluat în șanse ratate, iar momentele mari au fost minimizate prin acțiuni pe măsura coeficientului de inteligență al guvernanților.
​Ce nu vor mai înțelege ei, de proști, niciodată, e, de exemplu,faptul că în an centenar puteam să ne asumăm lucruri pe măsură, lucruri cu adevărat de dimensiuni europene pe care partenerii noștri din Uniune ni le-ar fi susținut. La fel cum nu vor înțelege cum ar fi fost să avem un prim-ministru de calibru european care să vorbească în Parlamentul European ceva de interes pentru toată Europa odată cu preluarea Președinției Consiliului UE. Sau cum ar fi dacă în decembrie am mai face un gest mare pentru întreaga noastră națiune, astfel încat să arătăm că deși au fost grei, cumplit de grei, cei 30 de ani ce au trecut peste noi au vreo semnificație.
​Dar nu! Nimic din toate astea, înafară de niște personaje complet dizgrațioase, depășite total de momentele cărora trebuie să le facă față, din care nu câștigă nici ei,nici noi nimic, eventual ne râde toată Europa. Exemplul cu bătrânelul populist de la Agricultură și cormoranii săi este elocvent – acolo nimeni nu aștepta spirite, nici glumițe de Teleorman, acolo momentul era despre cu totul altceva.
​Desigur, la urmă, proștii care ne guvernează ne vor arăta în 2020 cifre pe plus, ne vor scoate ochii cu ele, în timp ce le vor cosmetiza astfel încât să dea bine. Dar istoria acestor vremuri pentru țară nu stă în cifrele lor, ci în posibilități și proiecte pe care prostia lor nu i-a lăsat să le vadă, așa cum nu-i lasă nici să înțeleagă că le-au ratat, atâta timp cât mințile lor nu le pot concepe.
Nici măcar după ce vor citi asta, pentru că nu au capacitatea.",https://www.notabn.ro/cateva-lucruri-pe-care-prostii-ce-ne-conduc-nu-le-inteleg-niciodata/,2020-03-06,About The Author
182,182,notabn.ro,Trei liceeni din Sibiu au obţinut aur concursul de robotică la Olimpiada Geniilor din SUA,"Trei liceeni de la Colegiul Naţional „Octavian Goga” din Sibiu au reuşit să obţină o medalie de aur şi una de argint la două secţiuni ale Olimpiadei Geniilor, un concurs organizat de către Oswego State University of New York, a declarat vineri seara, pentru AGERPRES, unul dintre elevii participanţi, Daniel Marpozan.
Elevii români au impresionat în SUA cu un robot pompier creat de ei, cu care au luat medalia de aur şi au câştigat concursul de Robotică.
„La Robotică am luat medalie de aur şi la Science Innovation am luat medalie de argint”, a spus Daniel Marpozan.
Alexandru Rădac, Daniel Marpozan şi Codrin Muntean sunt elevi în clasa a X-a la matematică-informatică şi formează echipa herotech, coordonată de profesoara de fizică Florentina Ileşan.
Cei trei elevi sibieni au prezentat în SUA două invenţii proprii, un robot şi un sistem inteligent de economisire a energiei electrice.
Liceeni au reuşit să creeze un robot pompier care să salveze oamenii dintr-un incendiu, fără să pună în pericol viaţa salvatorilor. Practic, robotul creat de cei trei tineri din Sibiu este prevăzut cu un braţ, care se poate prelungi, cu care pot fi scoşi oameni afectaţi de un incendiu, fără ca pompierii să înfrunte flăcările.
„Scopul nostru este să aducem la lumină creativitatea, inteligenţa şi spiritul de echipă şi în final să ne facem remarcaţi, atât ca echipă, cât şi ca naţiune. Participarea la acest eveniment este o oportunitate de a ne întâlni atât cu tehnologii noi, cât şi cu oamenii importanţi din spatele acestora. Prezenţa echipei noastre la concurs ar putea aduce o contribuţie semnificativă în ceea ce priveşte dezvoltarea locală a echipamentelor tehnologice, preluând informaţii din această sferă atât de la organizatori, cât şi de la participanţi”, arată cei trei liceeni în prezentarea proiectului lor.
Pentru Secţiunea Science-Innovation, echipa herotech a prezentat un sistem inteligent de economisire a energiei electrice, care controlează luminile dintr-o casă prin intermediul unei reţele de senzori. Cei trei au creat un sistem inteligent pe bază de bariere în infraroşu, prin care se controlează în mod automat luminile dintr-o locuinţă şi care ţine evidenţa numărului de persoane din încăpere. Acest proiect a fost premiat în România de o companie din domeniul energiei.
Dacă la concursul din ţară cei trei liceeni au prezentat proiectul şi macheta, în SUA au prezentat modulul care se montează pe uşa de la intrare şi aplicaţia pentru telefonul mobil. În SUA ei au demonstrat cum două dispozitive montate pe uşă pot număra câţi oameni sunt într-o încăpere şi le pot asigura lumina cât stau în interior, totul fără ca aceştia să apese vreun întrerupător.
Echipa sibiană a fost ajutată să ajungă la concursul din SUA de către sponsori.",https://www.notabn.ro/trei-liceeni-din-sibiu-au-obtinut-aur-concursul-de-robotica-la-olimpiada-geniilor-din-sua/,2020-03-06,About The Author
183,183,notabn.ro,"Victor Ponta vrea tot cu PSD: ""E singura colaborare ""naturală""","Preşedintele PRO România, Victor Ponta, consideră că singura colaborare posibilă a partidului pe care-l reprezintă ar fi cu PSD, dar numai dacă PSD ar „scăpa” de Dragnea, Dăncilă, Vâlcov, Codrin Ştefănescu şi „toată gaşca”, în rest formaţiunea sa nu e interesată de alianţe politice sau electorale.
Prezent într-o conferinţă de presă organizată de PRO România Arad, Ponta a fost întrebat despre cum s-ar raporta partidul la o eventuală alianţă a partidelor din Opoziţie, el afirmând că singura colaborare „naturală” pe care o vede ar fi cu PSD, dar fără echipa actuală de conducere.
„Dacă reuşeşte PSD să scape de Dragnea, Dăncilă, Darius Vâlcov, Codrin Ştefănescu şi toată gaşca, sincer, da, eu cred că natural cu PSD putem să colaborăm, dar nu mai am speranţe. Dacă credeam că se poate schimba ceva din interior, rămâneam în PSD. N-am nicio speranţă”, a spus Ponta.
El a adăugat că nu se va mai întoarce niciodată în PSD, iar PRO România e proiectul său „de maturitate”.
Ponta a spus că PRO România nu va face alianţe politice sau electorale.
„PRO România, ca mişcare politică de centru-stânga pro-europeană, mai modernă, cu oameni mai profesionişti, va obliga PSD să se schimbe, să renunţe la teleormanizare sau să dispară. USR va obliga PNL să iasă din amorţire, să se schimbe sau să dispară. În acest moment, PSD şi PNL arată ca nişte dinozauri politici, două partide care nu sunt în stare să se schimbe, să vină cu ceva nou”, a adăugat Ponta.
Fostul premier a mai spus că „adevărata miză a alegerilor din 26 mai, şi o singură miză” va fi „cât de mult reuşeşte să ia PRO România în raport de PSD”.
„Pentru că ceilalţi, PNL, USR, sigur vor lua voturile lor, mandatele lor, dar nu pot să schimbe nimic deocamdată, pot să schimbe în decembrie 2020, dacă vor câştiga alegerile. Noi putem să schimbăm pe 27 mai, dacă avem un rezultat bun vom mai convinge şi alţi deputaţi să vină alături de noi să-l schimbăm pe domnul Dragnea de la Cameră, vom convinge şi alţi parlamentari să vină alături de noi să schimbăm Guvernul Dăncilă, să avem un guvern mai bun. N-o să vedeţi un deputat PSD sau ALDE trecând la PNL sau USR, noi putem să îi convingem”, a spus liderul PRO România.
El s-a referit şi la electoratul din Vestul ţării, spunând că înţelege că oamenii au idei mai liberale.
„La Arad, nu am fost niciodată foarte popular, poate când veneam la raliuri eram ceva mai popular. Înţeleg, cunosc şi susţin ideea mult mai întreprinzătoare, mai liberală a oamenilor din Vestul ţării. Sper ca această idee să se ducă cât mai mult spre toate zonele ţării, acum, din păcate, ne cam teleormanizăm şi eu mă opun teleormanizării României şi avem puterea să facem acest lucru”, a mai afirmat Victor Ponta.",https://www.notabn.ro/victor-ponta-vrea-tot-cu-psd-daca-scapa-de-dinozauri/,2020-03-06,About The Author
184,184,notabn.ro,"Interviurile Nota BN. Ovidiu Pecican despre Centenar, Marea Unire de la 1918 și viitorul României în U.E. VIDEO și FOTO","În prag de Sărbătoarea CENTENARULUI publicația noastră Nota BN a realizat un interviu cu istoricul și romancierul Ovidiu Pecican, profesor la Universitatea Babeș-Bolyai din Cluj-Napoca.
M.S. Bună ziua doamnelor și domnilor, ne aflăm la o nouă ediție a interviurilor Nota BN. De această dată îl avem invitat pe istoricul și romancierul, profesor la Universitatea Babeș-Bolyai din Cluj Napoca, domnul Ovidiu Pecican. Vă mulțumim frumos pentru amabilitatea că ați acceptat să vorbiți în acest interviu. Ne aflăm la câteva zile distanță de Centenarul Marii Uniri și am vrea să ne răspundeți la câteva întrebări legate de marea Unire.
O.P. Vă mulțumesc pentru invitație. Aș începe cu o mărturisire. Este cea mai importantă sărbătoare din ultima sută de ani pentru poporul nostru, pentru fiecare român, și aș adăuga, pentru fiecare locuitor al României. Să ai un stat care împlinește 100 de ani, un stat de o vârstă rotundă cum este aceasta, este un privilegiu. E mare lucru mai ales că ultimul secol de istorie nu a fost deloc simplu. Au fost pierderi teritoriale, au fost războaie, au fost revoluții și iată, avem acest stat care este al nostru și în care ne putem face în pace, fără atacuri externe, un viitor.
M.S. Domnule Pecican, care considerați dumneavoastră că au fost premisele unirii de la 1918?
O.P. Cea mai importantă, în mod clar a fost dorința românilor din Transilvania, dar și din teritoriile exterioare de la vestul Transilvaniei, de cea de dincolo de munți, cea din care provin eu, de origini arădean fiind, așadar Banat, Arad, Crișana sau Bihor cum i se mai spune, Sălaj și Maramureș. Și iată câte sunt, toată lumea principală, aș zice, toată lumea statistic, pentru că au fost și oameni mai reticenți, și-a dorit să participe la un destin comun românesc.
M.S. Au dorit românii unirea sau conducătorii din acele vremuri au reușit să facă asta diplomatic?
O.P. Au dorit și unii, au dorit și ceilalți. Repet, au existat și conducători care dintr-un realism prudent, antrenat la Ș
şcoala memoriilor la curtea vieneză și la organismele de conducere străine care dominau societatea românească din această parte a actualei noastre țări, la vremea respectivă au socotit că nu este posibil. E cunoscut faimosul caz al episcopului, dar înainte de a fi episcop, al istoricului Vasile Mangra, care a fost cu totul împotrivă, gândindu-se că nu se poate așa ceva, că e de nesperat că românii își pot cucerii un loc constituțional temeinic, în ansamblul monarhiei dualiste, al imperiului. Ei bine, a greșit, dar până la urmă nimeni nu știe deznodământul înainte ca el să survină. Așadar,cu bune cu rele, cu tot felul de istorii de orice fel ar fi, acesta este trecutul nostru și merită să îl revizităm și să îl înţelegem.
M.S. Ce personalități au avut un rol crucial în Marea Unire?
O.P. Cele mai importante sunt ultra cunoscute, de la Iuliu Maniu la Vaida Voevod, dar eu aș insista puțin pe concitadinii mei din Arad pe Ștefan Cicio Pop și pe Vasile Goldiș. Acolo s-au purtat niște convorbiri foarte importante cu guvernul maghiar, cu prim ministrul de atunci, si tot acolo, parcă văd acum în fața ochiilor clădirea care s-a păstrat intactă, chiar restaurată, unde au avut loc discuțiile, Iuliu Maniu a spus clar: nici vorbă, nu avem ce negocia, vrem unirea cu România.
M.S. Ne simțim foarte aproape de frații noștrii de peste Prut ce ar trebui să facă România în relația cu Republica Moldova.
O.P. Să se însoare cu toate rusoaicele de acolo și fetele din Republica Moldova să își ia băieți din România, și în felul asta unirea s-ar face tot printr-un truc ca pe vremea lui Cuza Vodă, unirea dintre Moldova și Țara Românească. Adică nu ar aștepta consfințiri internaționale, ci ar găsi soluțiile dincolo de aceste lucruri. Cred că unirea contează și la nivelul individual. Putem fi o masă de cetățeni români care dorim cu atâta ardoare unirea încât ea chiar să se înfăptuiască.
M.S. O vedeți posibilă unirea cu Republica Moldova, în viitorul apropiat sau îndepărtat?
O.P. Mai dificilă pare unirea cu noi înșine, de pildă problema autostrăzilor ar facilita. Eu astăzi ca să mă deplasez de la Cluj până la Iași, mă gândesc de 2 ori. Dacă nu găsesc un avion valabil pot abandona ideea. Se circulă foarte greu în România de la un capăt la altul. De la Arad până la Constanța, de la Timișoara la Sighet, sunt ore și ore, probleme mari. Asta ar trebui rezolvată în primul rând.
M.S. Domnule Pecican e important ca România să rămână în continuare un stat suveran sau beneficiile integrării în Uniunea Europeană ar trebui să primeze?
O.P. Multe se spun în cancelarii puține se aplică. România nu a fost un stat suveran sută la sută niciodată, din nefericire. Ea poate fi, nu este o insulă, nu are o poziție insulară ca Irlanda sau Marea Britanie, suntem aici în continent, iar în continent nu suntem o mare putere. Întotdeauna am depins de curte, ba mergeam la curtea otomană, ba mergeam spre Moscova, ba mergeam și la Budapesta și la Viena, lucrurile au stat astfel. Veţi spune bine, dar pe vremea când tovarăşul Nicolae Ceauşescu afirma independenţa României eram chiar independenţi. Vreau să vă spun că nu era deloc aşa, că şi când eram într-o stare de erezie în raport cu Moscova roșie tot depindeam într-o bună măsura de ea, şi a fost un trist simbol la vremea respectivă nava pe care România a lăsat-o la apă, Independența, a suferit un accident şi a dispărut pentru totdeauna. Cred că ar trebui să fim realişti. Suntem într-o comunitate internaţională, depindem prin legături invizibile sau mai puţin vizibile de ceea ce se întâmplă. Criza din 2008 a demonstrat asta, astăzi s-a prăbuşit Wall Street-ul şi a doua zi am suferit şi noi, deci independenţa e un vis frumos în materie economică. Nu ştiu dacă putem vorbi de o independenţă, să zicem energetică, dar în orice caz în momentul în care am aderat la comunitatea europeană, ne-am delegat o parte din atributele suveranităţii. Eu cred că am făcut bine, am câştigat în sensul ăsta. Incercăm să ne raportam la Europa după o perioada de sincopă, a fost visul pașoptist, dacă nu cumva a fost si visul lui Tudor Vladimirescu, şi mergem în aceeaşi direcție cu Europa. Asta este destinul nostru istoric. Eu aşa îl văd.
M.S. In aceşti 100 de ani cum a evoluat România?
O.P. Extraordinar. Nu mă plâng, dar bine că am supravieţuit. Am avut alunecări dinspre democraţia interbelică înspre extrema dreaptă, am avut participări nedorite la holocaust, am avut mai multe dictaturi brune după care au urmat 50 de ani de dictaturi roșii. Cum sa fi evoluat? Slavă Domnului, am supraviețuit. Astăzi după 30 de ani de la dibuirea drumului spre democrație avem mari speranțe ca integraţi în Uniunea Europeana, lucrurile vor merge spre bine chiar dacă privind in imediata actualitate sunt destule motive de critici, de proiecte alternative, oricum lucrurile merg înainte.
M.S. Aflându-ne cu doar câteva zile înainte de 1 decembrie, cum ar trebuie să sărbătorească România Centenarul? Putem fi solidari în aceste zile?
O.P. Cel puţin cu soţiile, cu mama soacra şi cu copii DA. Lăsând gluma la o parte, putem să nu fim solidari în aceste zile? Nici nu se pune problema. Exista păduri fără uscături? Vor fi uscături, dar asta nu va face ca pădurea să înceteze să existe. Nu văd altă alternativă decât să sărbătorim cu şampanie, cu zâmbetul pe buze şi cu mari speranţe în propriul nostru destin. Dacă noi nu credem în România, cine să creadă?
M.S. Un mesaj domnule profesor pentru cititorii publicaţiei noastre?
O. P. Toti cetăţenii români indiferent de originile etnice, de adeziunea etno culturală, sunt bineveniţi la sărbătoarea noastră, pe care îi invit să simtă ca şi mine, un moment înălțător și hai să închinăm un pahar de șampanie, de horică, de bere, de orice dorim, dar hai să sărbătorim. Nu sunt destule zile în viaţa noastră, momente pe care să le sărbătorim. Hai sa profităm şi de ocazia asta. La mulți ani România!
M. S. Domnule Pecican vă mulțumim și vă dorim succes în tot ce vă propuneți!
Interviu realizat de Mihai Sărmășan",https://www.notabn.ro/interviurile-nota-bn-ovidiu-pecican-despre-centenar-marea-unire-de-la-1918-si-viitorul-romaniei-in-u-e-video-si-foto/,2020-03-06,About The Author
185,185,notabn.ro,Ministerul Agriculturii: La momentul actual există o singură Bancă de Gene funcțională,"Referitor la informațiile apărute în spațiul public privind înlocuirea domnului Costel Vânătoru de la conducerea Băncii de Resurse Genetice Vegetale pentru Legumicultură, Floricultură, Plante Aromatice și Medicinale Buzău cu domnul Adrian Ionuț Chesnoiu, Ministerul Agriculturii și Dezvoltării Rurale face următoarele precizări:
La momentul actual există o singură Bancă de Gene funcțională – Banca de Resurse Genetice Vegetale „Mihai Cristea” Suceava, care reprezintă România în cadrul organismelor europene și internaționale (FAO- Programe europene de resurse genetice vegetale) și care prin contribuțiile acesteia a făcut deja vizibil efortul României în direcția conservării patrimoniului genetic. Aceasta are toate dotările tehnice necesare pentru a asigura păstrarea în condiții care să respecte normele europene în domeniu a unui număr de peste 20.000 de varietăți vegetale. În prezent, colecțiile băncii numără peste 18.000 de probe, aparținând la 430 de specii, aproximativ 60% dintre acestea fiind populații vechi, locale, dispărute în mare parte din cultură. Acestea acoperă toate speciile legumicole, ornamentale, cromatice și medicinale.
Este important de precizat faptul că printr-un proiect A.D.E.R. 3.1.2. finanțat din bugetul M.A.D.R. coordonat de Banca de Gene Suceava la care S.C.D.L. Buzău a fost partener, dl. Vânătoru a participat fără a oferi informații relevante despre germoplasma de la S.C.D.L. Buzău, având posibilitatea să facă demersuri pentru ca acestea să fie conservate prin depunerea în cadrul Băncii Genetice existente la Suceava.
Fosta conducere a M.A.D.R. încearcă să propage în spațiul public informații menite să ducă în eroare opinia publică, întrucât la momentul fundamentării înființării Bancii de Gene Buzău exista o Bancă de Gene la Suceava pe deplin funcțională, ba mai mult fosta conducere a adoptat H.G. 112/2018 prin care Banca de Gene Suceava trecea din subordinea MADR, în subordinea A.S.A.S..
Decizia de delegare temporară a unei alte persoane la conducerea unei instituții din subordine este atributul exclusiv al ordonatorului principal de credite, respectiv a ministrului Agriculturii și Dezvoltării Rurale. Oportunitatea acestei decizii a urmărit elaborarea proiectului de buget pentru anul 2020 în vederea îndeplinirii atribuțiilor conferite de HG 690/2019 privind înființarea, organizarea și funcționarea Băncii de Resurse Genetice Vegetale pentru Legumicultură, Floricultură, Plante Aromatice și Medicinale Buzău.
Astfel, având în vedere că din luna septembrie 2019, de când a luat ființă Banca de Resurse Genetice Vegetale pentru Legumicultură, Floricultură, Plante Aromatice și Medicinale Buzău și până în prezent nu s-a primit strategia de dezvoltare a Băncii de Gene Buzău, așa cum a fost prevăzut în articolul 5 din HG 690/2019, se așteaptă de la noul director, Adrian Ionuț Chesnoiu, să ducă la îndeplinire aceste prevederi.
Banca de Gene Suceava a funcționat ca parte componentă a Laboratorului Central pentru Calitatea Semințelor și a Materialului Săditor în perioada 2009-2018 fiind finanțată din bugetul MADR în toată această perioadă.
Banca de Gene Buzău la acest moment este un proiect nefuncțional, fără să existe dotare tehnică, o strategie viabilă și mai ales fără să țină cont că există deja o Bancă de Gene la Suceava pe deplin funcțională care nu a fost menționată nici în nota de fundamentare, ce a stat la baza emiterii HG 690/2019.
Reafirmăm determinarea actualei conduceri a M.A.D.R. pentru a genera politici agricole prin care să reducem deficitul balanței comerciale și implicit de a utiliza în cultură soiuri și hibrizi obținuți de cercetarea agricolă românescă.
Asigurăm pe toți cei ingrijorați de informațiile apărute în spațiul public că M.A.D.R. va susține cercetarea agricolă din România și va elebora inclusiv măsuri de finanțare provenite din fonduri europene pentru perioada 2021-2027 pentru ca sectorul de cercetare agricolă să iasă din declin și să furnizeze fermierilor din România soiuri și hibrizi creați de cercetarea românească în vederea creșterii competitivității sectorului agroalimentar românesc.
Domnul Costel Vânătoru, în calitatea sa incontestabilă de cercetător în cadrul Stațiunii de Cercetare Dezvoltare-Legumicolă Buzău, poate în continuare să își pună în valoare cunoștințele în vederea dezvoltării sectorului legumicol național.
Departament comunicare M.A.D.R.",https://www.notabn.ro/ministerul-agriculturii-la-momentul-actual-exista-o-singura-banca-de-gene-functionala/,2020-03-06,About The Author
186,186,notabn.ro,Ținutele de vară la modă în 2018,"Casual și simplu. Pentru zilele în care nu știi cum să te mai îmbraci, optează pentru combinația de blugi cu tricou. Pentru a ieși din anonimat, poți asorta la această ținută o geantă sau o curea într-o nuanță neutră.
Culoarea verde. Una dintre culorile nelipsite ale verii este verdele. Dacă nu știai până acum cum să porți această nuanță, poți încerca combinațiile cu gri, alb sau negru. Important este să ai un singur articol verde, la care să asortezi piese în nuanțe neutre.
Fustă până la genunchi și sandale cu platformă. Deși această fustă nu este deloc recomandată femeilor mici de înălțime, poate fi purtată fără nicio problemă cu sandale cu platformă. Pentru a părea mai înaltă, este bine să alegi o fustă cu talia înaltă, dar și o bluză mulată sau un maiou strâmt.
Galben, gri și maro. Una dintre combinațiile de culori pe care trebuie să le încerci în această vară te poate ajuta să ieși în evidență. Alege accesorii galbene, pe care să le porți cu o rochie asortată sau cu piese în această nuanță. Nu uita și de cerceii statement, care sunt un must-have la ținutele cu rochii maxi.
Roz și denim. Rozul fucsia revine în tendințele acestei veri. Cea mai reușită combinație de ținută este cea cu denim, dar și cu accesorii negre.
Nuanțe pastelate. Poți să faci o impresie bună în această vară și cu ajutorul nuanțelor pastelate. Încearcă să eviți ținutele care au mai mult de două culori pastelate. Doar așa poți să obții un outfit reușit!
Rochie și jachetă din piele. O combinație care nu se va demoda niciodată este cea formată din rochie și jachetă de piele. Dacă rochia este deschisă la culoare, noi te sfătuim să asortezi o geacă nude sau maro la această ținută.
O singură culoare. Deși ai crede că ținutele într-o singură nuanță sunt plictisitoare, se pare că acestea se numără printre tendințele verii. Dacă vrei să „spargi” monotonia outfitului, încearcă să alegi o geantă într-o nuanță diferită.
sursa: divahair.",https://www.notabn.ro/tinutele-casual-la-moda-in-vara-2018/,2020-03-06,About The Author
187,187,notabn.ro,Foști demnitari ALDE premiați de Viorica Dăncilă cu funcții în Guvern,"Viorica Dăncilă a mai adus trei membri ALDE în funcții la Guvern, dar și un fost consilier al lui Dacian Cioloș.
Premierul și-a numit și un europarlamentar să-i fie consilier onorific. Deciziile au apărut în Monitorul Oficial.
După ieșirea ALDE de la guvernare, printre secretarii de stat care au demisionat s-a numărat și Sorin Roșu-Mareș, de la Ministerul Agriculturii. Roșu-Mareș s-a întors din nou în Guvern tot ca secretar de stat la Ministerul Agriculturii. Numirea acestuia s-a făcut de Viorica Dăncilă, prin decizie publicată în Monitorul Oficial.
Dăncilă a mai numit un secretar de stat din ALDE la ministerul Muncii: Ioana Ciupe-Gudiu.
Tot un membru ALDE, Dumitru Enache, a fost numit în funcția de vicepreședinte la Agenția Națională Arii Protejare.
În funcția de președinte la Autoritatea Națională pentru Persoanele cu Dizabilități, premierul l-a numit pe Mihai Tomescu, fost consilier al lui Dacian Cioloș în guvernul tehnocrat.
Fostul europarlamentar PSD Victor Boștinaru a fost și el numit consilier onorific al premierului.",https://www.notabn.ro/fosti-demnitari-alde-premiati-de-viorica-dancila-cu-functii-in-guvern/,2020-03-06,About The Author
188,188,notabn.ro,Judecatorul Danilet: Toader a dovedit ca nu stie lucruri simple despre cariera magistratilor,"Ministrul Justitiei a dovedit ca nu stie lucruri simple despre cariera magistratilor, afirma judecatorul Cristi Danilet, dupa precizarile facute miercuri de Tudorel Toader cu privire la numirea procurorului general, Augustin Lazar.
„Azi ar fi trebuit ca ministrul Justitiei sa publice „rezolutia de clasare” data – chipurile – de Augustin Lazar cu privire la Presedintele Statului. Nu a facut-o. Si daca ar exista, nu ar fi nicio problema.
In schimb ne-am trezut cu un fel de comunicat de presa din care deducem ca la Ministerul Justitiei este un haos. Eu ii cunosc pe colegii din staff, am lucrat cu ei, si nu ma indoiesc de profesionalismul lor. Dar constat ca ministrul justitiei nu stie lucruri relativ simple despre cariera magistratilor”, scrie Cristi Danilet pe Facebook.
Astfel, referitor la una dintre acuzatiile lui Toader, judecatorul spune ca „magistratii nu pot face ei personal dovada calificativelor lor. Ele se afla la mapa profesionala, nu la noi acasa. Cand ne inscriem la vreun concurs, comisia de organizare verifica calificativul si face o nota in acest sens, nota care se depune la organul care ne examineaza candidatura”.
„Regulamentul adoptat de CSM cu privire la numirea in functia de PG nu stabileste proceduri pentru minister sau ce acte se depun la ministrul justitiei (modul in care MJ selecteaza un candidat este total necunoscut magistratilor, ministrul putand alege omul dupa inaltime sau culoarea ochilor, ori dupa numarul de plecaciuni) . Ci stabileste procesul de examinare care se desfasoara in fata CSM si actele care trebuie depuse de candidat la aceasta institutie, singura ce are grija de cariera fiecarui magistrat (proiect de management, lucrari intocmite, diplome detinute) „, subliniaza judecatorul.
Cristi Danilet mai afirma ca daca „Augustin Lazar a fost evaluat ultima data in 2017 ca procuror, rezulta ca anterior fusese evaluat in 2014. Nu ma indoiesc ca obtinuse calificativul FB”.
Judecatorul subliniaza ca, in cazul in care Toader are dubii cu privire la legalitatea numirii lui Lazar in functia de procuror general, el ar fi trebuit sa ceara anularea numirii sale, nu revocarea.
„Daca ministrul Justitiei are dubii cu privire la legalitatea numirii domnului Lazar ca PG, atunci el trebuie sa ceara anularea numirii sale, nicidecum revocarea din functie. Aceasta diferenta este invatata in anul intai la Drept”, afirma Cristi Danilet.
„Cat despre ultima fraza cum ca „daca CSM apreciaza ca sunt intrunite conditiile legale pentru a face publice documentele transmise, imi exprim acordul in acest sens” venind din partea MJ, raman stupefiat: adica MJ nu poate stabilit daca e legal sa publice acte privind un magistrat? Uau!!”, conchide Cristi Danilet.",https://www.notabn.ro/judecatorul-danilet-toader-a-dovedit-ca-nu-stie-lucruri-simple-despre-cariera-magistratilor/,2020-03-06,About The Author
189,189,notabn.ro,"”Portugal no Coracao- Turneul Acustic"" la Bistrița","Cafe-bistro Vivi situat pe drumul de centură organizează o seară pe ritmuri portugheze, avându-l invitat pe chitaristul Ricardo Caria, care se află într-un turneu în România
,,La ce m-am gândit? La o călatorie muzicală prin țară!
Însă de data asta nu în săli de teatru sau case de cultură, ci în localuri mai mici, cu o atmosfera potrivită și unde pot să fiu cât mai aproape de voi, de public! Ce ziceti? Eu cred ca e o idea bună, mai ales pentru toți cei care îmi scriu saptămânal să vin în orașul lor!
Muzica va fi Portugheză, desigur, trupa va fi una mai redusă, dar cu aceeași dăruire și simțire.
Se numeste „Portugal no coracao- Turneul Acustic” și va veni in orașul tău în curând!
Abia asteptăm să vă prezentăm conceptul, astăzi am trimis intenția către Univers și o să lucreze EL să ne ajute să o realizăm!”, e mesajul transmis de artist.
Ricardo Caria",https://www.notabn.ro/portugal-no-coracao-turneul-acustic-la-bistrita/,2020-03-06,About The Author
190,190,notabn.ro,Târgul Naţional Imobiliar se deschide la Bucureşti,"La Palatul Parlamentului, din capitală, începe astăzi Târgul Naţional Imobiliar, la care participă peste 100 de companii.
În cele trei zile ale ediţiei din acest an sunt scoase la vânzare peste 30.000 de locuinţe noi, case de vacanţă, terenuri şi spaţii de birouri din Bucureşti sau din judeţele Ilfov, Constanţa şi Cluj. Oferte vin şi din Bulgaria, Spania sau Statele Unite.
Managerul de relaţii publice al târgului, Cristina Bercea, a afirmat la Radio România Actualităţi că este un moment bun pentru achiziţionarea unei proprietăţi.
Cristina Bercea: Dacă ne referim la ultimul raport apărut pe piața imobiliară, care face referire la trimestru al doilea, prețul mediu pe metru pătrat a crescut doar cu 0,4% faţă de primul trimestru al anului 2019, astfel creșterile au încetinit. Nimeni nu poate spune exact dacă pe viitor vor scădea, dar acum, dacă vorbim strict de prezent, este un moment bun de a cumpăra, mai ales că pe durata Târgului Național Imobiliar, ce are loc de astăzi până duminică la Palatul Parlamentului, vizitatorii au acces la oferte imobiliare cu discount-uri maxime. Dacă ne referim la capitală, cele mai mici prețuri pentru locuințele noi se găsesc în zona de sud. Aici, o garsonieră are preţul de pornire de 35.500 de euro, un apartament cu două camere poate fi cumpărat 43.000 de euro, iar un apartament cu trei camere are prețul de pornire de 56.100 de euro. La polul opus, prețurile din nordul capitalei, mai exact din Pipera, 65.200 de euro o garsonieră 70.900 de euro un apartament cu două camere și 119.000 de euro un apartament cu trei camere.",https://www.notabn.ro/targul-national-imobiliar-se-deschide-la-bucuresti/,2020-03-06,About The Author
191,191,notabn.ro,"Robert Sighiartău: Creşterea alocaţiilor pentru copii-prioritate pentru toţi, mai puţin pentru PSD-ALDE-UDMR","DEPUTAT PNL ROBERT SIGHIARTĂU: CREŞTEREA ALOCAŢILOR PENTRU COPII – PRIORITATE PENTRU ROMÂNIA, MAI PUŢIN PENTRU PSD-ALDE-UDMR!
Senatorii PSD-ALDE-UDMR au votat împotriva dublării alocaţiei pentru copii şi indexării alocaţiei cu rata inflaţiei.
Senatorii PSD-ALDE-UDMR au votat cu cinism împotriva copiilor.
Am depus anul trecut la Camera Deputaţilor două propuneri legislative care vizează creşterea alocaţiei pentru copii şi indexarea alocaţiei cu rata inflaţiei. Am adus argumente demografice pentru susţinerea acestor propuneri şi am prezentat un calcul pentru a se cunoaşte şi impactul bugetar.
Măsurile propuse de PNL vizează repararea unei nedreptăţi, o creştere a alocaţiei la un nivel cât de cât acceptabil.
Am urmărit şi declaraţiile preşedintelui PSD şi al Camerei Deputaţilor, Liviu Dragnea, care a anunţat că există bani în buget, însă votul de la Senat arată foarte limpede că PSD-ALDE-UDMR se opun acestor măsuri. Senatorii au votat cu cinism împotriva copiilor, fără niciun argument. Au tăcut şi au votat pe furiş.
La aceasta se adaugă şi minciuna din programul de guvernare, unde scrie clar că alocaţiile vor creşte din ianuarie 2018. Suntem în februarie 2019. Este inadmisibil să nu recunoaştem că alocaţiile pentru milioanele de copii sunt o prioritate.
Astăzi suntem într-o nouă etapă şi consider că bugetul trebuie aşezat pe priorităţi. Copiii României merită o alocaţie decentă. Fondurile pentru dublarea alocaţiei şi indexarea ei cu rata inflaţiei trebuie prevăzute clar în bugetul pe 2019. Suntem la coada clasamentului din Uniunea Europeană în privinţa cuantumului alocaţiei. Foarte multe ţări alocă peste 100 de euro, iar în România alocaţia pentru copii nu depăşeşte 18 euro. Mai mult, în ultimii patru ani, puterea de cumpărare a scăzut considerabil, iar suma de 84 lei din 2015 nu este aceeaşi cu cea din 2019. În fapt, valoarea şi cuantumul real al alocaţiei copiilor au scăzut.
Cred că primul program pentru familii trebuie să fie acesta, fiindcă îi vizează pe toţi copiii din România şi este unul activ, unul social şi unul necesar.
Mă aştept ca actuala majoritate să ia serios în calcul proiectele pe care le-am depus, iar votul din Senat să rămână un accident nefericit. Fiecare parlamentar este responsabil faţă de mamele şi familiile cu copii care i-au trimis în Parlament.
Voi depune mâine, la Camera Deputaţilor, un amendament la buget, pentru ca alocaţia copiilor să crească. O măsură activă, o investiţie în viitorul României, copiii noştri.
Robert Sighiartău,
Deputat PNL,
Secretar General PNL",https://www.notabn.ro/robert-sighiartau-cresterea-alocatiilor-pentru-copii-prioritate-pentru-toti-mai-putin-pentru-psd-alde-udmr/,2020-03-06,About The Author
192,192,notabn.ro,"Iohannis: ""Prezenţa preşedintelui la şedinţele de Guvern nu poate fi nici îngrădită, nu e nici limitativă""","Actualizare. Viorica Dăncilă mulțumește presei, care e invitată să iasă din sală, și anunță că ședința de guvern se va desfășura în continuare în două etape – una consacrată chestiunilor de politică externă și securitate internă și o a doua etapă pe teme economice. Anunțul constituie o invitație voalată adresată președintelui de a părăsi ședința de guvern după prima etapă. Klaus Iohannis precizase însă că potrivit Constituției, șeful statului nu prezidează doar parțial ședințele de guvern.Aflăm ce se întîmplă în orele viitoare.
Preşedintele a participat la şedinţa de guvern de la ora 15 de astăzi. Preşedintele a deschis şedinţa şi a făcut câteva precizări legat de prezenţa sa acolo şi a adus argumente legate de faptul că el trebuie să vegheze bunul mers al instituţiilor şi că articolele din Constituţie spun foarte clar că poate participa ori de câte ori consideră necesar.
Prezenţa preşedintelui nu poate fi nici îngrădită, nici limitată, a precizat preşedintele în debutul şedinţei.
Între timp, ordonanța de urgență care introduce noi taxe a fost avizată negativ de Consiliul Economic și Social. Este însă un aviz consultativ. Rămâne de văzut dacă proiectul va fi adoptat totuși în ședința de guvern.
Viorica Dăncilă a precizat că președintele are atribute în ceea ce privește politica externă. Menționează „proiectul major” pentru țară, după aderarea la UE și NATO, care e preluarea președinției Consiliului UE.
Viorica Dăncilă anunță că în ședința de guvern va fi adoptată o Ordonanță de Urgență. Precizează apoi că se referă la măsuri în domeniul sănătății, în special legate de vaccinare și de creșterea cu indicele de inflație a asigurărilor medicale, ceea ce înseamnă 80 de milioane de lei.",https://www.notabn.ro/iohannis-prezenta-presedintelui-la-sedintele-de-guvern-nu-poate-fi-nici-ingradita-nu-e-nici-limitativa/,2020-03-06,About The Author
193,193,notabn.ro,România pierde clar pe teren propriu meciul împotriva Suediei,"de Mihai Sărmășan
Naţionala de fotbal a României a ratat calificarea la EURO 2020 prin intermediul preliminariilor continentale, după ce a fost învinsă fără drept de apel de Suedia cu scorul de 2-0 (2-0), vineri seara, pe Arena Naţională din Bucureşti, în penultimul său meci din Grupa F.
Suedia s-a impus prin golurile marcate de Marcus Berg (18) şi Robin Quaison (34), obţinând calificarea la EURO 2020.
Tricolorii păstrează şanse de calificare la turneul final de anul viitor prin intermediul barajului Ligii Naţiunilor.
România a evoluat dezamăgitor şi a pierdut clar în faţa Suediei, ratând practic o nouă campanie de calificare. Şansele tricolorilor de a ajunge la turneul final de anul viitor, găzduit de 12 oraşe de pe continent, printre care şi Bucureşti, sunt destul de mici în continuare, fiind nevoie de două victorii în barajul Ligii Naţiunilor, din martie anul viitor, pentru atingerea obiectivului.
România va juca luni ultimul său meci din preliminariile EURO 2020, cu Spania, la Madrid, pe Stadionul ”Wanda Metropolitano” (ora 21:45).",https://www.notabn.ro/romania-pierde-clar-pe-teren-propriu-meciul-impotriva-suediei/,2020-03-06,About The Author
194,194,notabn.ro,"Doi bistrițeni, tată și fiu, salvează împreună vieți","A crescut privind cum tatăl său îmbracă uniforma de pompier și pleacă la serviciu pentru a salva vieți. Când a venit timpul să aleagă care este drumul său în viață, a știu exact că trebuie să aleagă același drum pe care l-a străbătut și tatăl său: drumul care duce la salvarea de vieți omenești. Fără să se îndoiască nici o clipă de adevărata sa menire, Codrin a urmat Școala de Subofițeri Pompieri și Protecție Civilă ,,Pavel Zăgănescu” din Boldești iar după absolvire a fost încadrat la Inspectoratul pentru Servicii de Urgență Bistrița și, mai mult, în aceeași tură cu tatăl său, Nucu.
,,Oare, ce sentimente îi încearcă pe cei doi când pleacă împreună la intervenții? Știm sigur că ei sunt foarte mândri unul de altul, au toate motivele din lume, iar noi, la rândul nostru, suntem bucuroși că îi avem împreună în familia #salvatorilor bistrițeni!” au notat pe pagina de Facebook reprezentanții ISU Bistrița.
Ce poate fi mai frumos, decât, tată și fiu, împreună pentru salvarea de vieți omenești!",https://www.notabn.ro/doi-bistriteni-tata-si-fiu-salveaza-impreuna-vieti/,2020-03-06,About The Author
195,195,notabn.ro,Tenis de masă. Bernadette Szocs se oprește în optimile Top 16 Europa 2020,"Din păcate, sportiva noastră a suferit o înfrângere în optimile de finală de la TOP 16 Europa 2020.
Bernadette Szocs – Britt Eerland 1-4 (11-9, 9-11, 8-11, 8-11, 7-11)
„Din păcate am ratat șansa de a câștiga o medalie la Top 16 Europa.
Sunt dezamagită și supărată, dar știu că trec doar printr-o perioadă grea. Știu că acest lucru este temporar.
În ultimul timp jocul meu nu este la cel mai înalt nivel, dar am demonstrat că pot fi acolo și voi munci pentru a ajunge din nou. Această perioadă este transformată într-o motivație mai puternică pentru concursurile care urmează. Voi continua să mă antrenez la fel de mult (fizic, psihic și tactic), astfel încât să mă simt mai puternică în concursurile care urmează. Orice sportiv are zile proaste, concursuri, luni în care chiar dacă face tot ce îi stă în putință, rezultatul nu apare. Și da, îmi e greu să accept asta, dar cu siguranță nu mă voi lăsa doborâtă, dimpotrivă mă voi întoarce mai puternică. Voi lupta pentru visul meu! Este o provocare grea de la Dumnezeu, dar o accept și o respect! Sper, cât de curând, să pot da dovada de un joc mai bun și de rezultate mai bune!
Vă mulțumesc tuturor care sunteti alături de mine ,mă susțineti și aveți încredere în mine, chiar și în aceste momente dificile! Accept și comentariile/observațiile care dor, pentru că ele mă fac mai puternică pe viitor!”, a menționat sportiva noastră.",https://www.notabn.ro/55148-2/,2020-03-06,About The Author
196,196,notabn.ro,„Lucian Blaga de la Lisabona la Bistrița”,"Astăzi, 7 iunie, ora 9.30 are loc la Consiliul Județean Bistrița-Năsăud, sala de ședințe, lansarea catalogului colecției de azulejos „Lucian Blaga de la Lisabona la Bistrița”. În catalog se regăsește întreaga poveste a plăcilor de faianță lusitană adusă de Lucian Blaga de la Lisabona și ajunse în patrimoniul Muzeului Bistrița, dar și o scurtă istorie a faianței din Portugalia.",https://www.notabn.ro/lucian-blaga-de-la-lisabona-la-bistrita/,2020-03-06,About The Author
197,197,notabn.ro,"LIONEL MESSI a cucerit al 6-lea său Balon de Aur, un record","de Mihai Sărmășan
Fotbalistul argentinian Lionel Messi a cucerit cel de-al şaselea trofeu ”Balonul de Aur” din carieră, care a recompensat cel mai bun jucător al anului, luni seara, în cadrul galei premiilor cu acelaşi nume, organizată de revista France Football la Teatrul Chatelet din Paris. Messi a stabilit astfel un record absolut, devansându-l pe marele său rival, portughezul Cristiano Ronaldo, care are doar cinci trofee ”Balonul de Aur”.
Atacantul echipei FC Barcelona, în vârstă de 32 de ani, s-a impus în faţa a doi jucători de la Liverpool, câştigătoarea Ligii Campionilor, fundaşul olandez Virgil Van Dijk (locul al doilea) şi atacantul senegalez Sadio Mane (locul patru), succedându-i în palmaresul trofeului croatului Luka Modric (Real Madrid). Messi, care a câştigat anul acesta doar titlul de campion al Spaniei, cu Barca, a mai cucerit trofeul în 2009, 2010, 2011, 2012 şi 2015. Cristiano Ronaldo (Juventus) a ocupat locul al treilea în ierarhia finală a premiului pe 2019.
Messi, care a fost laureat anul acesta şi al premiului FIFA The Best, decernat de federaţia internaţională în urmă cu câteva săptămâni, a fost cel mai bun marcator european în sezonul trecut (36 goluri), performanţă care i-a adus Gheata de Aur. Leo Messi s-a oprit în semifinalele Ligii Campionilor cu Barca în sezonul trecut şi miercurea trecută a ajuns la 700 de partide disputate în tricoul blaugrana al clubului catalan.
Liverpool a avut nu mai puţin de patru reprezentanţi în top 10, ceilalţi doi fiind egipteanul Mohamed Salah (locul cinci) şi portarul brazilian Alisson Becker (7). Messi a fost ales de un juriu compus din jurnalişti de specialitate din toate ţările, fiecare oferind un clasament cu cinci jucători dintr-o listă de 30 de propuneri făcute de France Football.
Clasament final:
1. Lionel Messi (Argentina/FC Barcelona)
2. Virgil van Dijk (Olanda/Liverpool)
3. Cristiano Ronaldo (Portugalia/Juventus Torino)
4. Sadio Mane (Senegal/Liverpool)
5. Mohamed Salah (Egipt/Liverpool)
6. Kylian Mbappe (Franţa/PSG)
7. Alisson Becker (Brazilia/Liverpool)
8. Robert Lewandowski (Polonia/Bayern Munchen)
9. Bernardo Silva (Portugalia/Manchester City)
10. Riyad Mahrez (Algeria/Manchester City)",https://www.notabn.ro/lionel-messi-a-cucerit-al-6-lea-su-balon-de-aur-un-record/,2020-03-06,About The Author
198,198,notabn.ro,Summitul de la Salzburg. Liderii europeni nu au ajuns la un acord în privința migrației și a Brexitului,"Liderii europeni nu au ajuns la niciun acord la Salzburg, unde s-au întâlnit pentru a găsi un răspuns celor două probleme stringente ale Europei: migrația și Brexitul.
Țările din grupul de la Vișegrad, dar și Italia, continuă să se poziționeze ferm împotriva migranților, în ciuda avertismentelor președintelui francez.
Premierul maghiar Viktor Orban nu este de acord ca granițele externe ale Uniunii să fie păzite de Frontex, pe motiv că acest lucru ar contraveni suveranității țărilor membre.
Nici în cazul negocierilor pentru Brexit lucrurile nu sunt mai roz.
Discuțiile sunt în impas din cauza problemei frontierei cu Irlanda de Nord și a relației economice dintre Marea Britanie și Uniunea Europeană, de după divorț.
Un summit special pe această temă ar putea fi organizat la jumătatea lui noiembrie.",https://www.notabn.ro/summitul-de-la-salzburg-liderii-europeni-nu-au-ajuns-la-un-acord-in-privinta-migratiei-si-a-brexitului/,2020-03-06,About The Author
199,199,notabn.ro,Primarii marilor oraşe îi cer primului ministru o întâlnire de urgenţă. Emil Boc: Clujul a pierdut 28 milioane euro în 2018,"Asociaţia Municipiilor din România solicită primului ministru Vasilica-Viorica Dăncilă, organizarea unei întâlniri de urgenţă pentru discutarea nivelului cotelor din impozitul pe venit ce urmează a fi alocate municipiilor, oraşelor, comunelor şi consiliilor judeţene.
„Reamintim poziţia exprimată de structurile asociative, în şedinţa Comitetului Finanţelor Publice Locale (CFPL) din data de 13 noiembrie 2018:
– 20% la bugetul local al judeţului;
– 60% la bugetele locale ale comunelor, oraşelor şi municipiilor pe al căror teritoriu îşi desfăşoară activitatea plătitorii de impozit pe venit;
– 20% într-un cont distinct, deschis pe seama direcţiei generale a finanţelor publice judeţene la trezoreria municipiului reşedinţă de judeţ, pentru echilibrarea bugetelor locale ale comunelor, ale oraşelor şi ale municipiilor, precum şi a bugetului local al judeţului”, au transmis primarii prin biroul de Presa Asociaţiei Municipiilor din România.",https://www.notabn.ro/primarii-marilor-orase-ii-cer-primului-ministru-o-intalnire-de-urgenta-emil-boc-clujul-a-pierdut-28-milioane-euro-in-2018/,2020-03-06,About The Author
200,200,notabn.ro,Un tricolor de 100 de metri a fost întins peste Prut. Sătenii cer reabilitarea podului și unirea României cu Moldova,"Peste o mie de oameni au cerut în prag de an nou ca România şi Republica Moldova să se unească şi să formeze o singură țară. Unioniştii şi-au susţinut revendicările cu un drapel de 100 de metri pe care l-au purtat în marş zece kilometri, din centrul comunei vasluiene Fălciu şi l-au întins simbolic peste Prut.
După o oprire la un monument al eroilor, românii au purtat drapelul până la frații de peste Prut. Printre ei, și un fost ceferist, Neculai.
Localnicii își amintesc de vremurile în care Prutul nu era graniță și vor ca vechiul pod să fie reabilitat, să poată fi traversat şi cu maşinile. Acum, peste Prut a fost plimbat tricolorul de 100 de metri, exact lungimea podului.
Drapelul de 100 de metri a fost lăsat în apa Prutului, în același în timp, de pe cele două maluri.
Printre sutele de români care au purtat drapelul până peste Prut a fost și o femeie de 86 de ani din comuna Fălciu.
Oamenii au mers la vechiul pod feroviar de la Fălciu pe care nu a mai trecut niciun tren de 8 ani. Copii și adulți, îmbrăcați în straie populare și cu steaguri în mâini, au cerut unirea românilor de pe cele două maluri ale Prutului.",https://www.notabn.ro/un-tricolor-de-100-de-metri-fost-intins-peste-prut-satenii-cer-reabilitarea-podului-si-unirea-romaniei-cu-moldova/,2020-03-06,About The Author
201,201,notabn.ro,21 de organizații civice solicită Președintelui audiență pe tema slăbirii luptei anticorupție,"Într-o scrisoare adresată Președintelui României, 21 de organizații civice solicită audiență pe tema slăbirii luptei anticorupție și a vulnerabilizării Justiției.
,,În atenția domnului Klaus Werner Iohannis, Președinte al României
Către Administrația Prezidențială
Domnule Președinte,
Organizațiile neguvernamentale și grupurile civice Aradul Civic, CIVICA (Iași), Evoluție în Instituție (#Insist), Inițiativa Craiova, Inițiativa România, Inițiativa Timișoara (federație a 10 ONG-uri din Timișoara: Activ Civic, ACUM, Ariergarda, Asociația ARAS – filiala Timișoara, Asociația Culturală Diogene, Asociația SPICC, LGBTeam, Organizația Studenților din Universitatea Timișoara (OSUT), Pieces of Heaven, Yacht Club Timișoara), Institutul pentru Politici Publice, Oradea Civică (membre ale rețelei civice naționale Contract România), organizația neguvernamentală Centrul pentru Inovare Publică și grupurile civice Corupția Ucide, Geeks for Democracy și #Rezistența vă solicită o audiență cu următoarea agendă:
Vulnerabilități privind credibilitatea și imparțialitatea Curții Constituționale a României apărute ca urmare a tendinței recente în jurisprudența CCR spre excese și spre suprapunerea atribuțiilor acesteia peste alte puteri din stat; Neîndeplinirea promisiunilor partidelor politice și ignorarea completă a solicitărilor societății civile cu privire la o reformă reală a legislației electorale în sensul liberalizării competiției politice și transparentizării finanțării partidelor politice; Pericolul grav și iminent în care se află independența justiției și lupta anticorupție ca urmare a unor recente inițiative legislative guvernamentale și parlamentare.
În legătură cu acestea, organizațiile semnatare doresc să inițieze un dialog cu dumneavoastră și să vă prezinte argumente pentru următoarele solicitări:
Sesizarea de către Președintele României a Comisiei Europene pentru Democrație prin Drept a Consiliului Europei (Comisia de la Veneția) pentru o opinie privind problemele de drept ridicate de: a) Decizia nr. 396/06.06.2017, prin care CCR impune Parlamentului să legifereze un prag valoric pentru infracțiunea de abuz în serviciu; b) Hotărârea CCR 1/22.06.2017 privind regulile de redactare a opiniei separate sau concurente; c) Decizia nr. 277/21.07.2017, care stabilește un drept exclusiv al CCR de a se pronunța direct asupra hotărârilor judecătorești supuse revizuirii în condițiile art. 509 pct. 11 din Codul de procedură civilă,
care, în opinia noastră, sunt fie nelegale și netemeinice sau chiar contravin textului constituțional, fie sunt rezultatul arogării de către CCR a calității de legiuitor pozitiv, prin subminarea atribuțiilor altor puteri din stat.
Înființarea la nivelul Președinției a unei Comisii pentru redactarea unui Cod electoral care să pornească un amplu proces de consultare publică cu partidele politice și societatea civilă pentru reforma legislației electorale pentru aplicarea unor vechi deziderate ale societății civile, cum ar fi: a) Revenirea la două tururi de scrutin pentru alegerea primarilor;
2
b) Eliminarea pragului electoral la alegerile locale pentru o cât mai bună reprezentare a comunităților locale; c) Scăderea numărului de semnături necesare partidelor și independenților care doresc să candideze (la orice tip de alegeri); d) Introducerea votului electronic la distanță pentru toate tipurile de alegeri, începând cu alegerile pentru Parlamentul European din 2019; e) Îmbunătățirea prevederilor legale privind votul prin corespondență, care s-a dovedit un eșec la alegerile parlamentare din 2016; f) Schimbarea modalității de finanțare a partidelor și a campaniilor electorale, astfel încât contribuțiile financiare (cotizații și donații) să se facă exclusiv prin metode de plată electronică, iar intrările și ieșirile de bani din conturile partidelor sau conturile de campanie să se publice în timp real, atât în timpul, cât și în afara campaniilor electorale; g) Legalizarea crowdfunding-ului pentru finanțarea campaniilor electorale. Exprimarea unei poziții publice categorice și neechivoce privind pericolul grav la adresa independenței justiției și luptei anticorupție, precum și la poziția României în Uniunea Europeană, pe care îl reprezintă: a) Proiectul de lege anunțat la 23 august 2017 de către Ministrul Justiției, care introduce mai multe modificări în Legea nr. 303/2004 privind statutul judecătorilor și procurorilor, Legea nr. 304/2004 privind organizarea judecătorească și Legea nr. 317/2004 privind Consiliul Superior al Magistraturii; b) Inițiativa legislativă parlamentară depusă de Președintele Senatului pentru modificarea Legii nr. 303 din 28 iunie 2004, republicată, care modifică procedura de numire a procurorilor generali, adjuncților acestora și procurorilor șefi de secții din PICCJ, DNA și DIICOT; c) Alte propuneri legislative parlamentare de natură să împieteze asupra puterii judecătorești și asupra actului de justiție.
Independent de răspunsul dumneavoastră la această solicitare, organizațiile semnatare vor informa Comisia Europeană, partenerii din NATO și UE și Comisia de la Veneția cu privire la derapajele de la democrație și stat de drept ale unor instituții din România și, dacă asaltul împotriva justiției și statului de drept nu va înceta, vom ieși în stradă așa cum am făcut-o la începutul acestui an.
Suntem la un pas de dezastru democratic și instituțional prin acapararea și subordonarea de către o putere politică autoritară și profund nedemocratică a instituțiilor independente ale statului. Rezultatele pe termen lung vor fi periclitarea bunăstării și libertății fiecărui cetățean român, pentru că acestea sunt indisolubil legate de integritatea publică, domnia legii și democrație.
Încurajăm și alte organizații civice sau profesionale, dar și partidele politice democratice, să preia aceste solicitări și să se exprime public în sensul apărării statului de drept, independenței justiției și luptei împotriva corupției.
În așteptarea răspunsului dumneavoastră la solicitarea noastră de audiență, vă trimitem și în scris punctul nostru de vedere detaliat cu privire la subiectele amintite:
3
CUPRINS
Sesizarea de către Președintele României a Comisiei de la Veneția pentru o opinie privind problemele de drept ridicate de Decizia 396/06.06.2017, Hotărârea 1/22.06.2017 și Decizia 277/21.07.2017 ale CCR ……………………………………………………………………………………………………… 4
1.1. Decizia nr. 392/06.06.2017 privind pragul la abuzul în serviciu …………………………………………… 5
1.2. Hotărârea nr. 1/22.06.2017 privind publicarea opiniilor separate și concurente …………………… 6
➢ Hotărârea a fost emisă cu încălcarea dispozițiilor art. 61 alin. 1 și 2 din Legea nr. 47/1992 ……………………….7
➢ Hotărârea a fost emisă cu încălcarea dispozițiilor art. 59 alin. (3) rap. la art. 14 din Legea nr. 47/1992 și art. 426 alin. 2 Cod de procedură civilă ……………………………………………………………………………………………………….7
➢ Hotărârea a fost emisă cu încălcarea dispozițiilor art. 1 din OG nr. 137/2000 ………………………………………….7
➢ Hotărârea a fost emisă cu încălcarea dispozițiilor art. 70 și art. 75 rap. la art. 2 alin. (2) Cod civil ………………8
➢ Hotărârea a fost emisă cu încălcarea dispozițiilor Legii nr. 544/2001 …………………………………………………….8
1.3. Decizia nr. 377/21.07.2017 care stabilește un drept exclusiv al CCR de a se pronunța direct asupra hotărârilor judecătorești ……………………………………………………………………………………………… 9
Înființarea la nivelul Președinției a unei Comisii pentru redactarea unui Cod electoral care să pornească un amplu proces de consultare publică cu partidele politice și societatea civilă pentru reforma legislației electorale …………………………………………………………………………. 11 Exprimarea unei poziții publice categorice și neechivoce privind pericolul grav la adresa independenței justiției și luptei anticorupție, precum și la poziția României în UE, pe care îl reprezintă:……………………………………………………………………………………………………………………….. 12
3.1. Proiectul de lege anunțat la 23 august 2017 de către Ministrul Justiției ……………………………… 12
3.2. Inițiativa legislativă parlamentară depusă de Președintele Senatului pentru modificarea Legii nr. 303 din 28 iunie 2004, republicată, care modifică procedura de numire a procurorilor generali, adjuncților acestora și procurorilor șefi de secții din PICCJ, DNA și DIICOT …………………………. 13
3.3. Alte propuneri legislative de natură să împieteze asupra puterii judecătorești și a actului de justiție ………………………………………………………………………………………………………………………………….. 14
4
Sesizarea de către Președintele României a Comisiei de la Veneția pentru o opinie privind problemele de drept ridicate de Decizia nr. 396/06.06.2017, Hotărârea CCR 1/22.06.2017 și Decizia nr. 277/21.07.2017
Din punctul de vedere al organizațiilor semnatare, Curtea Constituțională se bucură de independență, iar această independență trebuie respectată și ocrotită de autoritățile statului român și de societate în general. Independența și eficiența curților constituționale, precum și apărarea principiilor statului de drept, trebuie să reprezinte o prioritate pentru tinerele democrații din Europa Centrală și de Sud-Est, mai ales având în vedere contextul regional actual în care putem observa că, pe fondul propagării populismului, autoritarismului și îndepărtării guvernelor de valorile democrației liberale, Curțile și Consiliile Constituționale devin obiectul unor modificări constituționale și/sau legislative de natură să le limiteze competențele și să le transforme din instituții garante ale respectării Constituției în instituții subordonate politic, așa cum este cazul în Polonia sau Ungaria, de exemplu.
O situație asemănătoare din punctul de vedere al pericolului de derapaje de la principiile statului de drept, însă diferită din punctul de vedere al circumstanțelor specifice, este în plină desfășurare în România, în care pericolul pentru instanța de contencios constituțional pare a veni din interiorul său și prin intermediul unor decizii extrem de controversate care pun în pericol credibilitatea și imparțialitatea Curții în fața opiniei publice. Tendința percepută la nivelul societății românești este că practica Curții se îndreaptă spre excese și spre suprapunerea atribuțiilor sale peste alte puteri din stat. Această tendință riscă să provoace, pe de o parte, o scădere a eficienței acțiunii Curții și discreditarea ei și, pe de altă parte, o reacție din partea altor autorități, a Parlamentului în primul rând, eventual sub presiunea opiniei publice, care ar putea considera, ca și în țările amintite mai sus, că trebuie să limiteze puterile Curții și să reducă independența acesteia prin modificarea legilor de organizare și funcționare.
Prin urmare, atunci când în activitatea Curții Constituționale apar circumstanțe care impun clarificări, România, ca membru cu drepturi depline al Consiliului Europei, poate cere opinia Comisiei de la Veneția, creată în mod expres pentru a asista statele în chestiuni juridice complicate, fără a afecta în niciun fel independența Curții. Iar autoritățile în drept să se adreseze în numele României Comisiei de la Veneția sunt Președintele, Parlamentul și Guvernul.
De aceea, vă rugăm să luați în considerare ca, în numele României și în exercițiul atribuțiilor constituționale ale demnității de Președinte al României, să sesizați Comisia de la Veneția cu o serie de probleme de interpretare a Constituției și a legii, apărute în cuprinsul sau în legătură cu, în ordine cronologică:
1.1. Decizia nr. 396/06.06.2017, prin care Curtea Constituțională a României impune Parlamentului să legifereze un prag valoric pentru infracțiunea de abuz în serviciu;
1.2. Hotărârea 1/22.06.2017 privind regulile de redactare a opiniei separate sau concurente a Curții Constituționale a României;
1.3. Decizia nr. 277/21.07.2017, care stabilește un drept exclusiv al Curții Constituționale a României de a se pronunța direct asupra hotărârilor judecătorești supuse revizuirii în condițiile art. 509 pct. 11 din Codul de procedură civilă.
Considerăm că hotărârea și deciziile mai sus amintite au generat probleme majore de interpretare a Constituției și legilor, probleme care au creat dezbateri contradictorii și chiar proteste publice, pe fondul tentativelor Guvernului și majorității parlamentare actuale de a aduce modificări ale legislației penale contrare cerințelor din Mecanismul de Cooperare și Verificare și așteptărilor Comisiei Europene, partenerilor României din UE și NATO și societății în ansamblul ei.
5
În opinia noastră, în toate cele trei spețe, exact instituția chemată să impună respectarea Constituției a interpretat într-o manieră imprudentă legea fundamentală și propria lege de organizare și de funcționare:
1.1. Decizia nr. 392/06.06.2017: în motivarea Deciziei nr. 392/06.06.2017, ca parte a unei considerații pe care nu se sprijinea verdictul la excepția de neconstituționalitate ridicată de doamna Bombonica Prodana, Curtea Constituțională a impus Parlamentului să legifereze un prag valoric dincolo de care fapta încadrabilă ca abuz în serviciu să dobândească caracter penal. Teoretic, deciziile CCR, inclusiv motivările, au caracter obligatoriu, dar în dreptul anglo-saxon, de unde este împrumutat precedentul judiciar care operează în cazul deciziilor CCR, acest caracter revine doar verdictului și considerațiilor pe care se sprijină verdictul, nu și considerațiilor colaterale.
Mai mult decât atât, în acest caz se pune problema dacă CCR poate da instrucțiuni atât de specifice Parlamentului, dacă îi poate impune soluții legislative. Nu există niciun dubiu că este în puterea Curții Constituționale să suspende aplicarea dispozițiilor legale pe care le găsește ca fiind neconstituționale, precum și că interpretările în cheie constituțională ale textelor de lege de către Curtea Constituțională sunt obligatorii. Dar în momentul în care Curtea Constituțională nu se limitează la a semnala existența unei lipse de constituționalitate pe care Parlamentul are un anumit termen pentru a o repara, fiind la latitudinea Parlamentului să găsească soluția care să rezolve deficiența semnalată de CCR, ci se impune Parlamentului o anumită soluție tehnică, atunci Curtea se erijează în legiuitor pozitiv primar. Ceea ce contravine Constituției.
Astfel, art. 61 alin. (1) din Constituția României precizează în modul cel mai tranșant: „Parlamentul este organul reprezentativ suprem al poporului român și unica autoritate legiuitoare a țării.” Parlamentul poate să delege această autoritate Guvernului, abilitându-l să emită Ordonanțe și Ordonanțe de Urgență, care ulterior, însă, trebuie și ele confirmate prin lege adoptată de Parlament, dar calitatea sa de unic legiuitor pozitiv primar e atât de puternică încât chiar și referendumul național convocat de Președintele României conform art. 90 din Constituție are doar caracter consultativ. Tocmai prin prisma acestui caracter consultativ și a faptului că Parlamentul este, în România, totuna cu puterea legislativă, a putut face acesta abstracție de rezultatele referendumului din 2009, chiar dacă tot Constituția prevede în art. 2 alin. (1) că: „Suveranitatea națională aparține poporului român, care o exercită prin organele sale reprezentative, constituite prin alegeri libere, periodice și corecte, precum și prin referendum.”
Dacă cetățenii cu drept de vot chemați la referendum, deși titulari ai suveranității naționale, nu pot impune Parlamentului ce să legifereze, atunci cu atât mai puțin poate impune Curtea Constituțională. În cazul de față, pragul valoric la abuzul în serviciu. Există, deci, o suspiciune întemeiată, exprimată în dezbaterile publice și de profesioniști ai dreptului, că ne aflăm în fața unei încercări de exercitare a unor drepturi exclusive ale Parlamentului de către un organism care nu este desemnat prin alegeri libere, periodice și corecte, așa cum prevede art. 2 alin. (1) din Constituție.
Din punctul de vedere al organizațiilor semnatare, orice recomandare a CCR care excede semnalării deficienței de constituționalitate sau interpretării din perspectivă constituțională a textului de lege, așa cum este el scris, ar trebui privită exact ca o recomandare și exceptată de la caracterul obligatoriu al deciziei CCR. Curtea Constituțională nu are calitatea de legiuitor pozitiv, așadar orice soluții propuse Parlamentului ar trebui privite ca elemente de doctrină juridică și tratate ca propuneri legitime, dar neobligatorii. Iar pentru confirmarea acestei diferențieri între elementele obligatorii și recomandările neobligatorii din deciziile Curții Constituționale, considerăm că ar fi indicat ca una dintre autoritățile competente amintite mai sus (Președinție, Guvern sau Parlament) să se adreseze Comisiei de la Veneția.
6
1.2. Hotărârea nr. 1/22.06.2017: În strânsă legătură cu Decizia amintită anterior, prin Hotărârea nr. 1/21.06.2017, plenul Curții Constituționale cu majoritate de voturi l-a împuternicit pe Președintele CCR să cenzureze opiniile separate sau concurente ale judecătorilor CCR, putând să le oprească pe unele de la publicarea în Monitorul Oficial, deși art. 59 alin. (3) din Legea nr. 47/1992 privind organizarea și funcționarea Curții Constituționale precizează foarte clar: „Judecătorul care a votat împotrivă poate formula opinie separată. Cu privire la motivarea deciziei se poate formula opinie concurentă. Opinia separată și, după caz, cea concurentă se publică în Monitorul Oficial al României, Partea I, împreună cu decizia.”
Sesizată de una dintre organizațiile semnatare ale acestui document, Inițiativa România, cu o cerere de retractare a Hotărârii nr. 1/22.06.2017, pe motiv că este o hotărâre administrativă, deci nu constituie precedent judiciar obligatoriu, și că încalcă drepturile constituționale ale judecătorilor CCR, Curtea a emis următorul răspuns:
„Referitor la mesajul dvs., înregistrat la Curtea Constituțională cu nr. 2957 din 26 iunie 2017, prin care solicitați reaprecierea Hotărârii 1/22.06.2017, considerând posibilă această reapreciere întrucât, «din punctul nostru de vedere, hotărârea nu a fost adoptată în exercitarea atribuțiilor jurisdicționale ale CCR, fiind, de fapt, o hotărâre adoptată în materie administrativă», care «încalcă dreptul judecătorilor CCR de a se exprima liber și independent în formularea opiniilor separate sau concurente», vă aducem la cunoștință următoarele:
După cum se arată în preambulul său, Hotărârea Plenului nr. 1 din 22 iunie 2017 a fost determinată de «necesitatea precizării elementelor structurale intrinseci opiniei separate sau concurente subsumate unui raționament logic dezvoltat în legătură cu problema de drept dedusă judecății, a limitelor în care judecătorul constituțional își poate manifesta dreptul legal de a redacta opinie separată sau concurentă și a obligației de rezervă pe care trebuie să o manifeste judecătorul Curții Constituționale în a-și exprima puncte de vedere care, într-un final, neagă însăși obligativitatea deciziilor Curții Constituționale». Așadar, nu s-a urmărit să se aducă atingere deplinei independențe a judecătorului constituțional în a-și exprima punctele de vedere, respectiv de a-și exercita dreptul legal de a redacta opinie separată sau concurentă, ci doar s-au evocat coordonatele pe care acestea trebuie să le respecte, și anume «repere doctrinare și jurisprudențiale, obiectivizate în concepte și noțiuni științifice».
De asemenea, se observă că Hotărârea nr. 1 din 22 iunie 2017 a fost adoptată în temeiul dispozițiilor art. 6, art. 14, art. 50 și ale art. 51 alin. (1) din Legea nr. 47/1992 privind organizarea și funcționarea Curții Constituționale, republicată, prevederi ce îi conferă Plenului plenitudine de competență în aprecierea compatibilității regulilor privitoare la procedura jurisdicțională, precum și a măsurilor necesare pentru buna desfășurare a activității Curții Constituționale. De altfel, art. 4 din hotărâre prevede în mod expres că aceasta «privește atribuțiile jurisdicționale ale Curții Constituționale, circumscriindu-se exclusiv acestora».”
Dacă ne uităm însă la articolele de lege citate în răspuns, art. 6 din Legea nr. 47/1992 privind organizarea și funcționarea Curții Constituționale spune că CCR își desfășoară activitatea în plen și deciziile, hotărârile și avizele sale sunt adoptate cu majoritate de voturi, art. 14 spune că procedura jurisdicțională a CCR se completează cu procedura civilă (acolo unde procedura specifică nu prevede), art. 50 spune că plenul CCR îndeplinește funcțiile acesteia și poate lua orice măsură necesară bunei desfășurări a activității Curții (dar nu și încălcarea unor norme imperative din lege, cum e cea din art. 59 alin. (3) citat mai sus), iar art. 51 alin. (1) stabilește condițiile de cvorum de prezență și de majoritate minimă.
Niciunul dintre aceste articole nu dă dreptul președintelui ori plenului Curții Constituționale să aprecieze pertinența unei opinii separate sau concurente a unui judecător al Curții, acesta fiind singurul responsabil de conținutul și de acuratețea științifică a respectivei opinii. Iar acea opinie, fără niciun fel de condiționare, trebuie publicată în Monitorul Oficial exact așa cum dispune art. 59 alin. (3) din Legea nr. 47/1992 privind organizarea și funcționarea Curții Constituționale.
Astfel, în ceea ce privește fondul hotărârii, considerăm că:
7
➢ Hotărârea a fost emisă cu încălcarea dispozițiilor art. 61 alin. 1 și 2 din Legea nr. 47/1992, fiind de natură de a afecta în mod grav independența judecătorului Curții Constituționale. Astfel, din economia dispozițiilor art. 2 și 3 din hotărâre rezultă o vădită și nelegală ingerință în activitatea de judecată a judecătorului Curții Constituționale a României, ingerință constând în instituirea unui veritabil mecanism de control, exercitat în mod netransparent și arbitrar, asupra opiniilor acestuia.
Conform hotărârii, decizia cenzurării unei opinii separate sau concurente aparține în exclusivitate Președintelui Curții Constituționale, acesta, în urma unei simple „discutări” a deciziei, nu se știe în ce cadru și potrivit cărei proceduri, fiind singurul care constată existenta așa-ziselor „abateri” de la așa-zisele „reguli de redactare” și hotărăște cu privire la soarta respectivei opinii. Practic, se poate spune că independența unui judecător al Curții Constituționale se oprește acolo unde încep aprecierea și constatarea Președintelui Curții Constituționale, pe baza unor criterii pur subiective, cum ar fi cel care interzice „aprecierile cu caracter sentențios, ostentativ, provocator sau cu tentă politică […]” (art. 1 alin. 2 teza finală).
De notat că nicio dispoziție din Legea nr. 47/1992 sau Regulamentul de organizare și funcționare a Curții Constituționale, aprobat prin Hotărârea Plenului Curții Constituționale nr. 6/2012, nu recunoaște Președintelui Curții Constituționale o astfel de atribuție. De altfel, aceste dispoziții prevăd în mod limitativ cazurile în care Președintele Curții Constituționale, în exercitarea atribuțiilor sale, emite rezoluții, regula fiind în sensul că acesta emite ordine (art. 9 alin. (3) din Legea nr. 47/1992 și art. 5 alin. (2) din Regulament).
Nu în ultimul rând, mecanismul de control descris mai sus generează o formă indirectă de tragere la răspundere juridică a unui judecător al Curții Constituționale pentru opiniile și voturile exprimate la adoptarea soluțiilor, instituind sancțiunea neluării în seamă a opiniei sale, aspect interzis de dispozițiile art. 61 alin. (2) din Legea nr. 47/1992.
➢ Hotărârea a fost emisă cu încălcarea dispozițiilor art. 59 alin. (3) rap. la art. 14 din Legea nr. 47/1992 și art. 426 alin. 2 Cod de procedură civilă, fiind de natură a restrânge exercițiul dreptului legal al judecătorului Curții Constituționale de a formula opinie separată sau concurentă.
Considerăm că hotărârea este un act administrativ emis în aplicarea dispozițiilor art. 59 alin. (3) din Legea nr. 47/1992, cu referire la art. 426 alin. 2 Cod de procedură civilă, având o forță juridică inferioară. În aceste condiții, față de dispozițiile art. 4 alin. (3) din Legea nr. 24/2000, acest act nu poate depăși limitele dispozițiilor legale în executarea cărora a fost emis. Din examinarea acestor dispoziții legale rezultă inexistența vreunor reguli, condiționări sau limitări în ceea ce privește formularea opiniilor separate sau concurente. După cum se arată chiar în cuprinsul hotărârii, dreptul de a formula opinie separată sau concurentă este un drept prevăzut de lege, a cărui exercitare nu poate fi restrânsă printr-un act cu forță juridică inferioară, respectiv un act administrativ.
Pe de altă parte, dispozițiile art. 14 din Legea nr. 47/1992 permit Curții Constituționale doar să stabilească compatibilitatea regulilor procedurii civile cu procedura jurisdicțională prevăzută de Legea nr. 47/1992, iar nu și să edicteze noi reguli de procedură, peste limitele celor dintâi.
➢ Hotărârea a fost emisă cu încălcarea dispozițiilor art. 1 din OG nr. 137/2000, în sensul în care instituie o discriminare, în sensul art. 2 din același act normativ, între judecătorii Curții Constituționale, în ceea ce privește exercitarea dreptului de a formula opinie separată sau concurentă, drept recunoscut de art. 59 alin. (3) din Legea nr. 47/1992.
8
În acest sens, se cuvine a observa mai întâi că hotărârea introduce reguli de redactare doar în ceea ce privește opiniile separate sau concurente, pentru opinia majoritară neexistând astfel de reguli. Practic, simplul fapt că un judecător al Curții Constituționale a votat împotrivă sau este de acord cu soluția, dar pentru considerente diferite, îl pune pe acesta în situația de a se confrunta cu o adevărată excludere sau cel puțin restricție în ceea ce privește dreptul său de a formula opinie separată sau concurentă. În plus, caracterul vădit subiectiv al unor reguli și criterii introduse prin actul atacat nu face decât să agraveze caracterul discriminatoriu în sine ale acestora.
➢ Hotărârea a fost emisă cu încălcarea dispozițiilor art. 70 și art. 75 rap. la art. 2 alin. (2) Cod civil, în sensul în care limitează dreptul la liberă exprimare al persoanei, judecător al Curții Constituționale, în ceea ce privește formularea opiniei separate sau concurente.
Considerăm că obligația de rezervă, prevăzută în mod expres de lege, este unica limitare permisă din perspectiva celor de mai sus, însă aceasta nu se poate extinde, și cu atât mai puțin nu poate afecta, dreptul, de asemenea prevăzut de lege, de a formula opinie separată sau concurentă. În măsura în care legiuitorul primar ar fi considerat necesar, ar fi circumstanțiat sau cel puțin reglementat el însuși exercițiul dreptului la liberă exprimare al persoanei, judecător al Curții Constituționale, prin formularea de opinii separate sau concurente. Or, în cazul de față, așa cum am arătat, avem de-a face cu un simplu act administrativ, cu forță juridică inferioară legii, inapt să introducă în mod valabil o limită în ceea ce privește dreptul arătat mai sus.
➢ Hotărârea a fost emisă cu încălcarea dispozițiilor Legii nr. 544/2001, în sensul în care îngrădește accesul persoanelor la informații și documente de interes public.
Față de dispozițiile art. 2 lit. a) și b) din Legea nr. 544/2001 privind accesul la informațiile publice și art. 59 alin. (3) din Legea nr. 47/1992, opinia separată sau concurentă formulată de un judecător al Curții Constituționale reprezintă în mod cert o informație de interes public ce ar trebui comunicată din oficiu de către această instituție, în conformitate cu dispozițiile art. 5 din Legea nr. 544/2001. Ceea ce pentru Președintele Curții Constituționale ar putea constitui „aprecieri cu caracter sentențios, ostentativ, provocator sau cu tentă politică […]” (art. 1 alin. (2) teza finală), pentru un alt cetățean, cu precădere pentru un profesionist sau cel puțin pasionat al dreptului, ar putea constitui o importantă sursă de informație cu privire la activitatea și practica singurei instanțe de contencios constituțional și, prin aceasta, o informație de deosebit interes public, mai ales în spețe cu un puternic ecou în rândul opiniei publice, respectiv intens dezbătute în spațiul public. În mod evident, situația generată de hotărârea CCR contravine în mod flagrant dispozițiilor Legii nr. 544/2001.
Nu în cele din urmă, este discutabilă și modalitatea aleasă de actuala majoritate din cadrul Curții Constituționale pentru a impune această nouă regulă internă cu totala desconsiderare a principiului existent încă din dreptul roman că ubi lex non distinguit, nec nos distinguere debemus (unde legea nu distinge, nici noi nu trebuie să distingem). Conform art. 11 lit. b) din Legea nr. 47/1992 privind organizarea și funcționarea Curții Constituționale, CCR adoptă hotărâri atunci când: „a) veghează la respectarea procedurii pentru alegerea Președintelui României și confirmă rezultatele sufragiului; b) constată existența împrejurărilor care justifică interimatul în exercitarea funcției de Președinte al României și comunică cele constatate Parlamentului și Guvernului; c) veghează la respectarea procedurii pentru organizarea și desfășurarea referendumului și confirmă rezultatele acestuia; d) verifică îndeplinirea condițiilor pentru exercitarea inițiativei legislative de către cetățeni.” Niciuna dintre aceste ipoteze nu se regăsește în cazul Hotărârii nr. 1/22.06.2017.
9
1.3. Decizia nr. 377/21.07.2017: Sesizată de Înalta Curte de Casație și Justiție (ICCJ) – Secțiile Unite cu privire la o serie de prevederi introduse în Parlament în Legea de aprobare a Ordonanței de urgență a Guvernului nr. 95/2016 pentru prorogarea unor termene, precum și pentru instituirea unor măsuri necesare pregătirii punerii în aplicare a unor dispoziții din Legea nr. 134/2010 privind Codul de procedură civilă, Curtea Constituțională a admis obiecția de neconstituționalitate, dar, din nou prin motivare, a inserat o serie de considerații care ar trebui să fie obligatorii, care extind competențele CCR deopotrivă peste cele ale puterii legislative și ale celei judecătorești:
„72. Fiind lămurită problema autorității competente să exercite controlul de constituționalitate, Curtea reține că, în prezent, dispozițiile art. 146 lit. a) teza întâi și lit. d), respectiv lit. b), c) și l) din Constituție, coroborat cu art. 27 alin. (1) din Legea nr. 47/1992, reglementează expres controlul de constituționalitate, pe de o parte, al actelor normative de reglementare primară, iar, pe de altă parte, al tratatelor internaționale, al regulamentelor și al hotărârilor parlamentare. Astfel, controlul de constituționalitate a hotărârilor judecătorești, pe calea plângerii de neconstituționalitate, nu este încă normativizat. Prin urmare, Curtea reține că exercitarea unui control de constituționalitate asupra hotărârilor judecătorești implică o verificare a conformității acestora cu Constituția, control care poate fi realizat numai de Curtea Constituțională, nu și de instanțele judecătorești, iar decizia instanței constituționale astfel pronunțată poate constitui motiv de revizuire a hotărârii judecătorești anulate pe motive de neconstituționalitate. Dar nicidecum nu se poate realiza un control de constituționalitate al hotărârii judecătorești de către instanța competentă să judece o cerere de revizuire pentru că s-ar ajunge în situația înfrângerii plenitudinii de jurisdicție a Curții Constituționale în materia controlului de constituționalitate. În caz contrar, Constituția ar deveni subiectul unor interpretări mai mult sau mai puțin eterogene la nivelul tuturor instanțelor judecătorești existente în România. De asemenea, este evident că, în aceste coordonate, calea de atac extraordinară a revizuirii nu este mijlocul juridic adecvat pentru controlul de constituționalitate al hotărârilor judecătorești.
În consecință, Curtea constată încălcarea dispozițiilor constituționale ale art. 142 alin. (1), potrivit cărora Curtea Constituțională este garantul supremației Constituției, precum și ale art. 124 alin. (1) și art. 126 alin. (1), potrivit cărora justiția se înfăptuiește în numele legii de către Înalta Curte de Casație și Justiție și de celelalte instanțe judecătorești prevăzute de lege. Constatându-se o asemenea încălcare a prevederilor constituționale, Curtea nu va mai analiza dacă sintagma «încălcarea prevederilor constituționale» respectă sau nu cerințele de calitate a legii, pentru că numai dacă o asemenea competență aparținea instanțelor judecătorești sintagma în cauză era vagă, inexactă și lipsită de precizie; în schimb, în măsura în care s-a stabilit că, în realitate, controlul de constituționalitate al hotărârilor judecătorești este o dimensiune a competenței Curții Constituționale, sintagma în cauză este clară, precisă și previzibilă, însă contrară textelor constituționale antereferite. Pentru identitate de rațiune, Curtea, în temeiul art. 18 alin. (1) din Legea nr. 47/1992, urmează să își extindă controlul de constituționalitate asupra art. II pct. 1 din lege cu referire la art. 509 alin. (1) pct. 14 din Codul de procedură civilă, pentru că evaluarea conformității hotărârii judecătorești cu deciziile Curții Constituționale reprezintă, de asemenea, un aspect al controlului de constituționalitate pe calea plângerii de neconstituționalitate. Prin urmare, și acest text legal încalcă art. 124 alin. (1), art. 126 alin. (1) și art. 142 alin. (1) din Constituție. De altfel, evaluarea conformității unei soluții legislative cu deciziile Curții Constituționale este, de asemenea, un aspect al controlului de constituționalitate prin prisma art. 147 alin. (4) din Constituție referitor la respectarea efectelor general obligatorii ale deciziilor Curții Constituționale [a se vedea Decizia nr. 581 din 20 iulie 2016, publicată în Monitorul Oficial al României, Partea I, nr. 737 din 22 septembrie 2016, paragraful 49 și următoarele, sau Decizia nr. 681 din 23 noiembrie 2016, publicată în Monitorul Oficial al României, Partea I, nr. 1000 din 13 decembrie 2016, paragraful 21 și următoarele.]. Mai mult, Curtea Constituțională este competentă a se pronunța asupra situației de neconstituționalitate create prin nerespectarea considerentelor unei decizii de constatare a neconstituționalității [Decizia nr. 463 din 17 septembrie 2014, publicată în Monitorul Oficial al României, Partea I, nr. 704 din 25 septembrie 2014, paragraful 37]. Având în vedere cele de mai sus, Curtea constată că legiuitorul a plecat de la o premisă corectă din punct de vedere al art. 1 alin. (5) din Constituție, cu referire la respectarea Constituției de către toate autoritățile publice, inclusiv de către instanțele judecătorești prin hotărârile pe care le pronunță, însă a reglementat un mecanism juridic defectuos atât cu privire la autoritatea competentă să exercite controlul de constituționalitate, cât și cu privire la modalitatea procedurală prin care aceasta se realizează. Având în vedere art. 18 alin. (1) din Legea nr. 47/1992, Curtea urmează să își extindă controlul de constituționalitate și asupra art. II pct. 1 din lege cu referire la art. 509 alin. (1) pct. 15 din Codul de procedură civilă în raport cu art. 1 alin. (5) din Constituție în componenta sa privind calitatea legilor. 10 În acest sens, Curtea constată că acest text legal stabilește ca motiv de revizuire pronunțarea unor sancțiuni în temeiul unor dispoziții legale care nu erau în vigoare la data la care s-a născut raportul juridic dedus judecății. Or, în materie procedural civilă, sancțiunile sunt definite, în doctrină, drept măsuri cu caracter de constrângere menite să garanteze respectarea normelor juridice care prescriu formele și condițiile după care trebuie să se desfășoare activitatea judiciară în pricinile civile. Ele îndeplinesc o dublă funcție: de a-i preveni pe participanții la procesul civil să respecte disciplina procesuală și de a-i sancționa pe cei care o încalcă. Acestea pot fi nulitatea, decăderea, perimarea, suspendarea cauzei, amenzile judiciare, prescripția dreptului de a cere executarea silită, despăgubirile pentru partea prejudiciată sau în materie civilă nulitatea, reducțiunea, inopozabilitatea, prescripția extinctivă, uzucapiunea etc. (…)
Având în vedere art. 18 alin. (1) din Legea nr. 47/1992, Curtea urmează să își extindă controlul de constituționalitate și asupra art. II pct. 2 și 3 din lege, întrucât aceste texte legale stabilesc, pe de o parte, tipologia hotărârilor ce pot fi revizuite în aplicarea motivelor de revizuire nou-reglementate și, pe de altă parte, termenele de exercitare a acestora. Prin urmare, Curtea reține mutatis mutandis încălcarea, prin aceste texte, a prevederilor constituționale încălcate prin textele de lege care reglementează noile motive de revizuire, și anume art. 1 alin. (3) și (5), art. 124 alin. (1), art. 126 alin. (1), art. 142 alin. (1), art. 147 alin. (4) din Constituție.”
Urmărind pasajele subliniate mai sus, putem constata, în interpretarea noastră, că CCR dublează rolul de unic legiuitor pozitiv primar al Parlamentului. Astfel, cu de la sine putere, Curtea constată că există un domeniu încă nenormativizat, introduce o nouă instituție juridică – „plângerea de neconstituționalitate” –, își apropriază funcția de control de constituționalitate al hotărârilor judecătorești (deși Curtea Constituțională NU aparține puterii judecătorești și chiar ea citează art. 124 alin. (1) și art. 126 alin. (1) din Constituție care precizează foarte clar ce instituții ale statului constituie puterea judecătorească) și își extinde controlul de constituționalitate astfel încât, de fapt, să-și impună modificările pe care le aduce legii.
Or, așa cum am mai argumentat, chiar dacă CCR poate emite interpretări obligatorii ale normelor legale din punct de vedere constituțional, ea nu poate crea lege. Nu este legiuitor pozitiv. Nu poate crea instituții juridice și nu-și poate apropria competențe pe care Constituția și legiuitorul nu i le-au conferit.
Iar în această decizie, pe lângă suprapunerea puterii legislative, avem de-a face și cu asumarea puterii judecătorești de către CCR. Numai puterea judecătorească poate pronunța și, respectiv, controla hotărâri judecătorești, controlul Curții Constituționale referindu-se la texte de lege. Așa cum arătam mai sus, Curtea Constituțională nici măcar nu este parte a puterii judecătorești, chiar dacă membrii săi se numesc judecători și funcționarea este similară celei a unei instanțe judecătorești.
Desigur, de lege ferenda, am putea admite necesitatea și introducerea unei instituții a controlului de constituționalitate al hotărârilor judecătorești și exercitarea acestei atribuții de către Curtea Constituțională, însă o astfel de reglementare nu poate fi generată de Curte însăși, ci trebuie să facă obiectul unei legi adoptate de către Parlament. Iar eventuala reglementare trebuie să separe clar controlul de constituționalitate de judecarea fondului cauzei, care revine exclusiv puterii judecătorești.
Așadar, interpretând extensiv dispozițiile art. 3 alin. (2) și (3) din Legea nr. 47/1992 privind organizarea și funcționarea Curții Constituționale, care îi dau dreptul să-și stabilească singură competențele și opresc orice altă autoritate de a contesta formal, prin Decizia nr. 377/21.07.2017, Curtea se erijează în legiuitor pozitiv, în instanță judecătorească și chiar și în Adunare Constituantă, din moment ce ceea ce ea dispune, așa cum dispune, contravine chiar textului constituțional.
Considerăm că toate acestea reprezintă o evoluție extrem de îngrijorătoare care trebuie evaluată și de o expertiză externă și independentă, altfel se va ajunge în final la o dezechilibrare a întregii ordini constituționale, cu consecințe imprevizibile. Însă, în lipsa mecanismelor interne și fără a uita vreo clipă necesitatea păstrării independenței Curții Constituționale, credem că aducerea și a acestui subiect în atenția Comisiei de la Veneția ar fi de natură să ofere necesara clarificare.
11
Înființarea la nivelul Președinției a unei Comisii pentru redactarea unui Cod electoral care să pornească un amplu proces de consultare publică cu partidele politice și societatea civilă pentru reforma legislației electorale
Reforma legislației electorale și a finanțării partidelor politice este un subiect în atenția societății civile de o lungă perioadă de timp, având în vedere că actuala formă a legislației este una dintre cauzele corupției politice și ale lipsei de reformă a clasei politice. Organizațiile semnatare consideră că reforma legislației electorale și a finanțării partidelor politice în sensul liberalizării și transparentizării competiției politice a devenit o urgență care nu mai poate fi amânată. Vă amintim că acest deziderat s-a regăsit și între promisiunile dumneavoastră din campania electorală pentru alegerea Președintelui României.
Eliminarea restricțiilor privind înființarea partidelor politice, o promisiune îndeplinită, a dus doar în mică măsură la dinamizarea și deschiderea competiției politice. Există încă restricții legale majore care împiedică participarea în alegeri și reprezentarea adecvată a comunităților. Restricțiile sunt dublate de lipsa de transparență a finanțării partidelor și a campaniilor electorale, o importantă cauză a corupției politice. De aceea, susținem:
➢ Revenirea la două tururi de scrutin pentru alegerea primarilor;
➢ Eliminarea pragului electoral pentru alegerile locale pentru o cât mai bună reprezentare a comunităților locale (sau chiar și naționale pentru a opri tendințele de autoritarism și de concentrare a puterii politice);
➢ Scăderea numărului de semnături necesare partidelor și independenților care doresc să candideze (la orice tip de alegeri) de la 1% la 0,25% pentru partide și, respectiv, la 0,1% pentru independenți din numărul total de alegători care s-au prezentat la alegerile precedente de același tip, fără alte condiționări sau excepții;
➢ Introducerea votului electronic la distanță pentru toate tipurile de alegeri, începând cu alegerile pentru Parlamentul European din 2019;
➢ Schimbarea modalității de finanțare a partidelor și a campaniilor electorale, astfel încât contribuțiile financiare (cotizații și donații) să se facă exclusiv prin metode de plată electronică, iar intrările și ieșirile de bani din conturile partidelor sau conturile de campanie să se publice în timp real, atât în timpul, cât și în afara campaniilor electorale;
➢ Legalizarea crowdfunding-ului pentru finanțarea campaniilor electorale.
În acest sens, organizațiile semnatare vă solicită acțiunea conjugată atât în spațiul public, cât și instituțional, pentru îndeplinirea acestor deziderate privind reforma legislației electorale. Considerăm că primul pas necesar este înființarea la nivelul Președinției a unei Comisii pentru redactarea unui Cod electoral care să pornească un amplu proces de consultare publică cu partidele politice și societatea civilă pentru reforma legislației electorale pentru aplicarea acestor vechi deziderate ale societății civile. Vă rugăm așadar să luați în considerare propunerea semnatarilor și ne oferim întregul sprijin pentru realizarea demersurilor pe care le propunem.
12
Exprimarea unei poziții publice categorice și neechivoce privind pericolul grav la adresa independenței justiției și luptei anticorupție, precum și la poziția României în Uniunea Europeană, pe care îl reprezintă:
3.1. Proiectul de lege anunțat la 23 august 2017 de către Ministrul Justiției, care introduce mai multe modificări în Legea nr. 303/2004 privind statutul judecătorilor și procurorilor, Legea nr. 304/2004 privind organizarea judecătorească și Legea nr. 317/2004 privind Consiliul Superior al Magistraturii;
3.2. Inițiativa legislativă parlamentară depusă de Președintele Senatului pentru modificarea Legii nr. 303 din 28 iunie 2004, republicată, care modifică procedura de numire a procurorilor generali, adjuncților acestora și procurorilor șefi de secții din PICCJ, DNA și DIICOT;
3.3. Alte propuneri legislative de natură să împieteze asupra puterii judecătorești și a actului de justiție.
3.1. Proiectul de lege anunțat la 23 august 2017 de către Ministrul Justiției privind modificarea Legii nr. 303/2004 privind statutul judecătorilor și procurorilor, a Legii nr. 304/2004 privind organizarea judecătorească și a Legii nr. 317/2004 privind Consiliul Superior al Magistraturii nu este încă cunoscut într-o formă finală asumată de Guvern, așa că ne vom referi la el strict din perspectiva conferinței de presă susținute de Ministrul Justiției, domnul Tudorel Toader. De asemenea, propunerea a fost analizată extensiv de profesioniști ai dreptului din asociații profesionale și din parchete sau instanțe. Opiniile profund negative privind proiectul domnului Tudorel Toader sunt cunoscute, așa că nu vom mai insista mult asupra lui.
La pagina 32 din materialul de prezentare folosit în conferința de presă din 23 august a.c., Ministrul Justiției a anunțat că „soluțiile adoptate de procuror pot fi infirmate motivat de către procurorul ierarhic superior, când sunt apreciate ca fiind nelegale sau netemeinice. Actuala reglementare prevede posibilitatea de infirmare doar pentru motive de nelegalitate!” O astfel de reglementare ar reduce din independența pe caz a procurorilor și ar accentua aspectul de subordonare ierarhică al acestora. Practic, ar fi o revenire la situația din anii ’90 și de la începutul anilor 2000, când munca procurorilor, mai ales în cazurile de corupție sau de crimă organizată, era adeseori infirmată de superiorii ierarhici influențați politic.
Iar dacă în prezent magistrații care, din cauza influenței politice, comit infracțiuni în legătură cu serviciul, ori cei care comit infracțiuni de corupție, intră în atenția Departamentului Național Anticorupție (DNA), Ministerul Justiției are în vedere crearea unei structuri noi, separate, pentru urmărirea penală a magistraților, ceea ce ar avea ca efect limitarea competenței materiale a DNA cu privire la această categorie de reprezentanți ai puterii de stat: „În cadrul PÎCCJ se înființează o direcție specializată având competența exclusivă de efectuare a urmăririi penale pentru faptele săvârșite de către judecători și procurori, indiferent de natura și gravitatea acestora.”
În fine, Ministrul Justiției a anunțat că prin efectul noii legi „se reorganizează Inspecția Judiciară, ca structură cu personalitate juridică în cadrul Ministerului Justiției, cu sediul în Municipiul București.” Prin trecerea Inspecției Judiciare, organismul subordonat Consiliului Superior al Magistraturii (CSM) care are ca atribuție principală investigarea abaterilor disciplinare ale magistraților, judecători și procurori, la Ministerul Justiției, Executivul și-ar crea un mecanism de control și de presiune asupra puterii judecătorești cu totul inadmisibil pentru un stat care proclamă separația și egalitatea puterilor în stat, principiu esențial pentru funcționarea statului de drept și a democrației liberale. Ar fi o măsură cu un accentuat efect regresiv, readucând Justiția sub imperiul comenzii politice, așa cum a fost în perioada 2000-2004 ori mai devreme.
13
Confruntat cu numeroase critici, Ministrul Justiției, domnul Tudorel Toader, a revenit asupra acestei propuneri, sugerând că o altă variantă ar fi reorganizarea Inspecției Judiciare ca organism independent formal, care să nu fie în cadrul Ministerului Justiției, dar nici în subordinea CSM. Dar și această eventuală reorganizare este lipsită de logică, pentru că Inspecția Judiciară anchetează abaterile disciplinare ale magistraților și face recomandări, dar deciziile, inclusiv cele de sancționare, le iau cele două secții ale CSM, pentru judecători și pentru procurori. De asemenea, Inspecția Judiciară face recomandări CSM cu privire la constatarea situațiilor de încălcare a independenței justiției de către alte autorități, entități sau persoane, ceea ce explică din nou strădania actualei coaliții de guvernare de a separa această structură de CSM.
Putem observa însă că cele mai problematice propuneri reiau și detaliază idei din propuneri legislative deja existente în Parlament, la care ne vom referi mai jos. De asemenea, nu putem privi precizările ulterioare ale Ministrului Justiției decât cu maximă neîncredere, mai ales că acestea nu vin să retracteze acele propuneri care sunt inacceptabile în opinia noastră, ci doar să adâncească neclaritățile privind textul exact pe care Ministerul Justiției îl va propune Guvernului României spre adoptare ca proiect de lege.
3.2. Inițiativa legislativă parlamentară depusă de Președintele Senatului pentru modificarea Legii nr. 303 din 28 iunie 2004, republicată, care modifică procedura de numire a procurorilor generali, adjuncților acestora și procurorilor șefi de secții din PICCJ, DNA și DIICOT prevede eliminarea Ministrului Justiției și Președintelui României din procedura de numire a procurorilor în funcții de conducere, urmând ca aceștia să fie numiți de către Consiliul Superior al Magistraturii. Deși inițial Guvernul și-a exprimat un punct de vedere negativ în 2016, acesta a revenit în 2017 cu un punct de vedere pozitiv, cu observația ca propunerea procurorilor cu funcții de conducere să fie păstrată la nivelul Ministrului Justiției, iar numirea să se facă de către CSM. Cronologia proiectului este următoarea:
➢ Pe 2 februarie 2016, senatorul Călin Popescu Tăriceanu a înregistrat la Senat o propunere legislativă pentru modificarea Legii nr. 303 din 28 iunie 2004 privind statutul judecătorilor și procurorilor, republicată, prin care se schimbă procedura de numire și revocare a Procurorului General al României, a procurorului șef al Direcției Naționale Anticorupție și a titularilor altor posturi de conducere din cadrul Parchetului de pe lângă Înalta Curte de Casație și Justiție și Direcției Naționale Anticorupție.
➢ Pe 7 aprilie 2016, propunerea a fost avizată negativ de către Consiliul Superior al Magistraturii, iar pe 26 aprilie 2016 Guvernul a transmis un punct de vedere negativ, însă a fost adoptată de Camera Deputaților pe 15 iunie 2016, ca primă cameră sesizată.
➢ Pe 17 iunie 2016, proiectul a fost înregistrat la Senat pentru dezbatere, iar pe 7 aprilie 2017 Guvernul României și-a modificat punctul de vedere din negativ în pozitiv, cu observații.
➢ În paralel, iată că pe 23 august a.c., Ministrul Justiției a anunțat că proiectul de lege pe care îl va trimite spre avizare interministerială va prevedea că „secția procurori, din cadrul CSM, va decide în privința carierei procurorilor”, că „secția judecători, din cadrul CSM, va decide în privința carierei judecătorilor” și că „procurorul general al Parchetului de pe lângă ÎCCJ și ai DNA, precum și procurorul șef al DIICOT și adjuncții acestora sunt numiți de secția pentru procurori, la propunerea ministrului justiției”.
Organizațiile semnatare constată că aceste proiecte de lege cu conținut cvasi-identic (susținute de Ministrul Justiției, respectiv Președintele Senatului) contravin angajamentelor luate de România la momentul aderării la Uniunea Europeană prin Tratatul de aderare și documentele de acompaniere, România riscând atât menținerea pe termen nedefinit a mecanismului de Cooperare și Verificare, cât și aderarea la Spațiul Schengen, condiționată de unele state membre de îndeplinirea ireversibilă a obiectivelor din MCV. Mai mult, România riscă compromiterea luptei împotriva corupției, deja slăbită atât prin decizii politice ale actualei majorități parlamentare și ale Guvernului, cât și prin decizii controversate ale Curții Constituționale.
14
Vă amintim, domnule Președinte, că aderarea României la Uniunea Europeană a fost însoțită de o serie de măsuri de acompaniere specifice, instituite pentru a remedia deficiențe în reforma sistemului judiciar și lupta împotriva corupției. Astfel, prin Decizia 2006/928/CE a Comisiei din 13 decembrie 2006, a fost stabilit un Mecanism de Cooperare și Verificare care prevede patru obiective (benchmark-uri), detaliate printr-o serie de măsuri specifice menite a ajuta statul român să implementeze o reformă sustenabilă la nivelul CSM, ICCJ, dar și la nivelul întregului sistem judiciar, să creeze un sistem legislativ și instituțional disuasiv privind incompatibilitățile și conflictele de interese, precum și să asigure continuitatea și ireversibilitatea luptei împotriva corupției.
Obiectivul 3 din cadrul Mecanismului de Cooperare și Verificare prevede „continuarea realizării unor anchete profesionale și imparțiale în cazul sesizărilor de corupție la nivel înalt” pe „baza progreselor înregistrate până în prezent”. Acest obiectiv este detaliat de o serie de măsuri specifice, dintre care una privește „Asigurarea stabilității juridice și instituționale a cadrului anticorupție, în special prin menținerea procedurii actuale de numire și revocare a Procurorului General al României, a procurorului șef al Direcției Naționale Anticorupție și a titularilor altor posturi de conducere din cadrul Parchetului General”.
Or, inițiativele legislative amintite mai sus intră în contradicție directă cu angajamentele statului român în cadrul Uniunii Europene și decizia Comisiei Europene privind instituirea și prevederile Mecanismului de Cooperare și Verificare. În plus, MCV prevede explicit o procedură transparentă de selecție și numire a procurorilor, în timp ce hotărârile Consiliului Superior al Magistraturii se iau prin vot secret, conform prevederilor constituționale de la art. 133 alin. (5), această procedură de decizie fiind în contradicție directă cu angajamentele asumate de România.
Nu în ultimul rând, din punctul de vedere al oportunității și interesului public, implicarea mai multor decidenți în numirea procurorilor cu funcții de conducere asigură un echilibru mai bun și o transparență mai mare acestei proceduri, precum și înlăturarea suspiciunilor că numirea acestora se face în interes partinic.
3.3. Alte propuneri legislative de natură să împieteze asupra puterii judecătorești și a actului de justiție: mai avem de asemenea îngrijorări legate de alte câteva propuneri legislative aflate în diverse stadii procedurale în cele două Camere ale Parlamentului, propuneri care, dacă vor fi adoptate, vor fi de natură să restrângă, fie și indirect, independența magistraților și să vicieze actul de justiție și statul de drept și ale căror dispoziții se regăsesc și între ideile prezentate de Ministrul Justiției la data de 23 august a.c.:
3.3.1. Propunerea legislativă L304/2015, aflată în evidența Senatului drept cameră decizională și respinsă în prealabil de Camera Deputaților, inițiată de un grup numeros de senatori și deputați PSD, PC, PNL, UNPR și independenți, cuprinde o serie de modificări ale art. 96 din amintita Lege nr. 303/2004 privind statutul judecătorilor și procurorilor. Aceasta, prin modificarea alin. (4), extinde acțiunea pentru repararea prejudiciilor materiale în caz de eroare judiciară și pentru procesele nepenale, fără a pretinde stabilirea răspunderii penale sau disciplinare a magistratului pentru eroarea săvârșită. Mai mult, modificarea alin. (7) ar transforma dreptul facultativ al statului la întoarcerea cu acțiune în regres împotriva magistratului care a generat prejudiciile acoperite de stat prin reaua sa credință sau grava neglijență într-o obligație imperativă. Iar alin. (8) reformulat ar extinde dreptul la acțiunea pentru repararea prejudiciilor materiale în caz de eroare judiciară de la un an la 10 ani.
15
Propuneri asemănătoare se regăsesc și în proiectul susținut de Ministrul Justiției. Astfel, la 23 august a.c. ministrul a anunțat că va propune următoarele: „Judecătorii și procurorii răspund civil, disciplinar și penal în condițiile legii.”; „răspunderea statului (pentru erori judiciare – n.n.) este stabilită în condițiile legii și este solidară cu răspunderea autorului faptei cauzatoare de prejudiciu, spre deosebire de actuala reglementare, potrivit căreia: «Răspunderea statului este stabilită în condițiile legii și nu înlătură răspunderea judecătorilor și procurorilor care și-au exercitat funcția cu rea-credință sau gravă neglijență».”; „alin. 6 se abrogă în actuala redactare «Pentru repararea prejudiciului, persoana vătămată se poate îndrepta cu acțiune numai împotriva statului, reprezentat prin Ministerul Finanțelor Publice».”; „După ce prejudiciul a fost acoperit de stat, în temeiul hotărârii irevocabile, statul se îndreaptă cu acțiune în despăgubiri împotriva judecătorului sau procurorului care a săvârșit eroarea judiciară cauzatoare de prejudicii. În actuala reglementare: După ce prejudiciul a fost acoperit de stat în temeiul hotărârii irevocabile date cu respectarea prevederilor alin. (6), statul se poate îndrepta cu o acțiune în despăgubiri împotriva judecătorului sau procurorului care, cu rea-credință sau gravă neglijență, a săvârșit eroarea judiciară cauzatoare de prejudicii.”; „Termenul de prescripție a dreptului la acțiune în toate cazurile prevăzute de prezentul articol este cel din dreptul comun. În actuala reglementare, termenul de prescripție a dreptului la acțiune, în toate cazurile prevăzute de prezentul articol, este de un an.”
Este cert că orice stat de drept are nevoie de un mecanism de reparație materială și morală în cazul în care intervine o eroare judiciară, mai ales în materie penală, dar nu numai, însă acest mecanism nu are voie să opereze ca un element inhibitor, să le creeze magistraților o teamă de a mai propune ori pronunța condamnări penale sau civile, întrucât negreșit în caz de eroare, ori, prin extensie, de achitare sau clasare, vor fi supuși presiunilor și riscurilor inerente acțiunii în regres. Credem că reglementarea actuală este suficientă și nu are nevoie să fie accentuată.
3.3.2. Există apoi propunerea legislativă L584/2016, adoptată de Camera Deputaților ca primă cameră sesizată și aflată acum în procedură legislativă la Senat, inițiată de deputatul independent Daniel Vasile Oajdea, care se înscrie în același registru cu propunerile din 23 august a.c. ale Ministrului Justiției și cu inițiativa legislativă la care ne-am referit anterior, dar cu unele riscuri în plus. Astfel, și aceasta modifică alineatele (7) și (8) ale Legii nr. 303/2004 privind statutul judecătorilor și procurorilor, obligând statutul să exercite acțiunea în despăgubiri împotriva magistratului care prin rea-credință sau gravă neglijență a comis o eroare judiciară, iar statul a trebuit să despăgubească victima și extinzând termenul de prescripție de la un an la 8 ani.
Însă și mai gravă este următoarea propunere: „Art. 99/1 se completează cu alin. (3) și (4), având următorul cuprins:
(3) Nerespectarea deciziilor Curții Constituționale ori a prevederilor legale explicite (care nu ridică probleme de interpretare) ori exercitarea funcției cu rea-credință sau gravă neglijență se sancționează cu excluderea din magistratură și pierderea tuturor drepturilor salariale după data săvârșirii abaterii. Magistrații care au fost excluși din magistratură în baza acestui alineat nu mai au dreptul la pensia specială acordată magistraților.
(4) Toate actele încheiate de magistratul găsit vinovat în baza alin. (3), după data săvârșirii abaterii, sunt nule de drept.”
16
Inițiatorul acestei propuneri legislative introduce astfel o sancțiune inexistentă în forma actuală a Legii nr. 303/2004, excluderea din magistratură pentru nerespectarea deciziilor CCR sau ale unor prevederi legale ori pentru exercitarea funcției cu rea-credință sau gravă neglijență, cu pierderea tuturor drepturilor bănești și urmată de nulitatea absolută a tuturor actelor întocmite de magistrat după săvârșirea abaterii, indiferent dacă au sau nu legătură cu speța în care s-a săvârșit abaterea. Este evident o reglementare excesivă și intimidantă pentru magistrați, în condițiile în care forma actuală a legii cuprinde mecanismele necesare de îndreptare a erorilor judiciare, ca și de evaluare a prestației profesionale și de sancționare de către Consiliul Superior al Magistraturii la recomandarea Inspecției Judiciare a magistraților neglijenți sau care acționează cu rea-credință.
De asemenea, foarte periculoasă este și dispoziția propusă prin care toate actele magistratului dintre momentul comiterii abaterii și momentul stabilirii culpei sale ar fi nule de drept. În practică, pot trece uneori și ani până la descoperirea și dovedirea unei erori judiciare, iar o nulitate absolută a tuturor actelor acelui magistrat în acea întreagă perioadă de timp ar putea avea efecte catastrofale asupra administrării justiției, mai ales că sunt mari șanse ca toate acele acte, mai puțin cel care a generat eroarea judiciară, să fie întemeiate în fapt și în drept și să soluționeze corect diferitele cazuri.
3.3.3. În fine, o ultimă propunere legislativă care ne suscită îngrijorarea este L588/2008 privind aprobarea Ordonanței de Urgență a Guvernului nr. 46/2008 privind modificarea art. 33 din Legea nr. 303/2004 privind statutul judecătorilor și procurorilor, aflat în prezent în procedură de reexaminare la Senat, la cererea Președintelui României.
Astfel, prin cererea de reexaminare, în mod corect, Președintele semnala la 24 aprilie 2009 că reintroducerea posibilității de primire în magistratură pe bază de interviu, fără concurs, și de numire tot fără concurs ca judecători și procurori a persoanelor care au mai îndeplinit aceste funcții timp de 10 ani și au încetat activitatea din motive neimputabile, contrazice principiul potrivit căruia modalitățile de acces în magistratură trebuie să asigure o selecție riguroasă a candidaților. Cererea de reexaminare amintea și critica adusă OUG nr. 46/2008 prin raportul MCV din acea vreme tocmai cu referire la aceste modificări.
Acum, această dezbatere a revenit pe ordinea de zi, ca urmare a adoptării de către Camera Deputaților a proiectului de lege la 28.02.2017 cu însușirea obiecțiunilor Președintelui. Camera decizională este însă Senatul, care ar putea insista asupra formei inițiatorului (Guvernul României), ceea ce ar readuce în actualitate criticile din raportul MCV de acum aproape un deceniu. Ar fi astfel un regres nepermis pentru o țară care a avansat mult în procesul de reformă a justiției.
În concluzie, organizațiile semnatare vă solicită să luați poziție și în legătură cu problemele ridicate de către aceste propuneri legislative, astfel încât să oprim toate tentativele existente de a subordona într-un fel sau altul puterea judecătorească sau de a o face mai puțin eficientă.
Cu stimă,
Aradul Civic, CIVICA (Iași), Evoluție în Instituție (#Insist), Inițiativa Craiova, Inițiativa România, Inițiativa Timișoara (federație a 10 ONG-uri din Timișoara: Activ Civic, ACUM, Ariergarda, Asociația ARAS – filiala Timișoara, Asociația Culturală Diogene, Asociația SPICC, LGBTeam, Organizația Studenților din Universitatea Timișoara (OSUT), Pieces of Heaven, Yacht Club Timișoara), Institutul pentru Politici Publice, Oradea Civică (membre ale rețelei civice naționale Contract România), organizația neguvernamentală Centrul pentru Inovare Publică și grupurile civice Corupția Ucide, Geeks for Democracy și #Rezistența”",https://www.notabn.ro/21-de-organizatii-civice-solicita-presedintelui-audienta-pe-tema-slabirii-luptei-anticoruptie/,2020-03-06,About The Author
202,202,notabn.ro,Apartamente noi pentru medicii rezidenţi din Oradea,"Blocul ANL din curtea Spitalului Municipal Dr Gavril Curteanu, destinat medicilor rezidenți, a ajuns în faza racordării la reţelele de utilităţi, respectiv în etapa finisajelor interioare. Lucrările, realizate de Ministerul Dezvoltării Regionale şi Administraţiei Publice prin Agenţia Naţională pentru Locuinţe și Primăria Oradea, vor fi finalizate până la sfârșitul lunii septembrie, când amplasamentul va fi predat.
„În momentul de faţă se lucrează la finisaje interioare, se montează liftul și centrala termică, iar în cursul luniii septembrie blocul va fi predat”, a declarat Doru Negruţiu, consilier coordonator în cadrul Oficiului Regional pentru Locuinţe Nord-Vest.
Ministerul Dezvoltării asigură investiţia aferentă construirii blocului pe terenul pus la dispoziţie de către municipalitate, iar Primăria Oradea asigură costul execuţiei utilităţilor aferente construcţiei, precum şi sistematizarea amplasamentului, respectiv apă, canalizare, energie termică, gaze, telefonie, căi de acces, alei pietonale şi spaţii verzi. În pregătirea finalizării construcţiei, municipalitatea a început deja demersurile pentru conectarea blocului la reţelele de apă, canalizare şi termoficare, respectiv realizarea canalizării pluviale, asfaltarea drumurilor și parcărilor.
Ordinul de începere a lucrărilor la blocul ANL din curtea spitalului municipal Dr Gavril Curteanu a fost dat în luna aprilie 2018, iar construcţia, în valoare de peste 3 milioane de lei, este realizată de constructorii Selina şi Trameco.
Blocul cu 30 de unităţi locative va avea locuințe de una și două camere, de nivel parter plus patru etaje. Proiectul de construire de locuinţe pentru medici vine în sprijinul stabilizării populaţiei în municipiul Oradea şi evitarea migraţiei personalului de specialitate medico-sanitar bine pregătit.
„Lucrările vor fi finalizate în cursul lunii septembrie, Primăria Oradea realizând lucrările de utilitate în zonă. Acest bloc va fi o facilitate suplimentară, care va fi pus la dispoziţia sistemului sanitar şi a Facultăţii de Medicină, pentru medicii rezidenţi. Mulțumim pe această cale Ministerului Dezvoltării Regionale pentru această investiţie în urma căreia vom putea să atragem la Oradea medici competenţi, iar noi ne dorim ca pe o parte din ei, pe cei mai buni, să-i convingem că merită să rămână în Oradea”, a declarat Ilie Bolojan, primarul municipiului Oradea.
Repartiția apartamentelor se va realiza de către Primăria Oradea în colaborare cu spitalele și cadrele medicale orădene.",https://www.notabn.ro/apartamente-noi-pentru-medicii-rezidenti-din-oradea/,2020-03-06,About The Author
203,203,notabn.ro,Mari români. Lucian Blaga s-a născut pe 9 mai într-un sat din Transilvania,"Una dintre cele mai importante figuri ale culturii româneşti, Lucian Blaga s-a născut la 9 mai 1895 în satul Lancrãm, ca fiu de preot. Tradiţia ecleziasticã nu este strãinã nici de familia mamei, Moga, care oferã chiar şi un episcop al Sibiului, pe Vasile Moga. Copilãria lui Blaga îi va rãmâne mereu întipãritã în suflet, acesta transcriind amintirea peisajului pãstoresc într-o manierã miticã.
În 1920 obţine titlul de doctor în filosofie al Universitãţii din Viena, cu teza “Kultur und Kenntnis”. Blaga descoperã şi mişcarea expresionistã, de unde preia mai mult ideile estetice decât formele. Preferã poezia clasicã şi romanticã. În 1919 apare volumul “Poemele luminii”. Apreciat de Vianu, Iorga şi Agârbiceanu, cucereşte de la bun început lumea literarã. În 1921, dupã publicarea volumului “Paşii profetului” şi a piesei “Zamolxe”, primeşte premiul Academiei şi premiul Universitãţii din Cluj. Creaţia lui Blaga se produce între cele douã rãzboaie, o epocã de crizã a lumii care îşi va gãsi reflexia într-o operã care depaşeşte cu mult biografia sa. În 1920 se cãsãtoreşte cu Cornelia Brediceanu şi se mutã la Cluj, unde publicã la Voinţa, Patria, Gândirea, Adevãrul literar, etc. în 1926 devine funcţionar al ministerului de externe şi e trimis ca ataşat de presã la legaţia românã din Varşovia. E trecut în aceeaşi funcţie la Praga şi Berna. Este consilier de legaţie la Viena.
Lucian Blaga este ales membru al Academiei române, în 1936, iar cu această ocazie ţine un discurs cu tema “Elogiul satului românesc”.
Din 1938 este profesor de filosofia culturii la Universitatea din Cluj. Este în mod deosebit legat de revista Gândirea, de care însã se va rupe definitiv în 1942. In 1956 este propus pentru premiul Nobel, dar obţine cu câteva voturi mai puţin decât J.R. Jimenez. Moare în 1961, fiind înmormântat în satul sãu natal.
Poezia lui Lucian Blaga poate fi perceputã drept o aspiraţie la o existenţa plenarã, cosmicã, prin care se poate depãşi tristeţea metafizicã. Într-o viziune de luminã aceasta se estompeazã. Contemplarea lumii pãtrunde în sensul sãu metaforic, simbolic, de adâncime, transpus într-un lirism tragic si vitalist în acelaşi timp. “Si dacã poezia sa nu cucereşte prin senzualitatea ei, ea vorbeşte puternic printr-o substanţã fãcutã din cele mai înalte nelinişti din câte pot atinge sufletul omenesc” (Tudor Vianu).
Vreau să joc!
O, vreau să joc, cum niciodată n-am jucat!
Să nu se simtă Dumnezeu
în mine
un rob în temniţă-încătuşat.
Pământule, dă-mi aripi:
săgeată vreau să fiu, să spintec
nemărginirea,
să nu mai văd în preajmă decât cer,
deasupra cer,
şi cer sub mine-
şi-aprins în valuri de lumină
să joc
străfulgerat de-avânturi nemaipomenite
ca să răsufle liber Dumnezeu în mine,
să nu cârtească:
„Sunt rob în temniţă!”",https://www.notabn.ro/mari-romani-lucian-blaga-s-a-nascut-pe-9-mai-intr-un-sat-din-transilvania/,2020-03-06,About The Author
204,204,notabn.ro,"Papa Francisc: ""Nu vă educați copiii să fie bogați, educați-i să fie fericiți""","De sărbători, Papa Francisc, a transmis un nou mesaj prin care îndeamnă la o viaţă simplă, un mesaj în favoarea celor spirituale, a valorizării lucrurilor care contează cu adevărat.
„Nu trebuie să fii catolic pentru a înțelege!
Pe măsură ce îmbătrânim și devenim înțelepți, ne dăm seama încet că:
– Un ceas de 3000 € marchează același timp cu un ceas de 30 €.
– Un portofel de 300 EUR conține aceeași sumă ca și portofelul de 30 EUR.
– Singurătatea într-o casă de 70m2 sau 300m2 este aceeași.
Sper că într-o zi veti realiza că fericirea voastră interioară nu vine din lucrurile materiale ale lumii.
Nu contează dacă călătoriți la clasa întâi sau la economic; este același tarif dacă avionul cade.
Sper că îți dai seama că atunci când ai prieteni și frați și surori cu care să vorbești, să râzi și să cânți, este o adevărată fericire.
5 fapte incontestabile ale fericirii:
1- Nu vă educați copiii să fie bogați, educați-i să fie fericiți, astfel încât ei să vadă valoarea lucrurilor și nu prețul lor.
2 – Mâncați mâncarea ca și cum ar fi medicamentul, altfel va trebui să vă luați medicamentul ca și cum ar fi mâncarea.
3 – Persoana care te iubește nu te va părăsi niciodată. Chiar dacă există 100 de motive să renunțe, va găsi un motiv pentru a rămâne.
4 – Există o mare diferență între a fi un om și a fi uman. Foarte puțini o înțeleg.
5 – Erai iubit când te-ai născut și vei fi iubit când vei muri. Între cele două depinde de tine.
Cei mai buni medici din lume sunt: lumina soarelui, odihna, exercițiul, dieta, încrederea în sine și… prietenii.
Păstrați-le în toate etapele vieții și bucurați-vă de o viață sănătoasă. E greu pentru o ființă umană – ea nu cere să se nască, ea nu poate trăi, iar ea nu vrea să moară!
Cel mai bun dar pe care-l poți da cuiva este timpul tău și trebuie întotdeauna să fie dat familiei sau unui bun prieten.
Faceți-va timp pentru a trimite acest mesaj cel puțin unui membru al familiei dvs. sau unui prieten!”",https://www.notabn.ro/papa-francisc-nu-va-educati-copiii-sa-fie-bogati-educati-i-sa-fie-fericiti/,2020-03-06,About The Author
205,205,notabn.ro,"Sute de participanți la Olimpiada Inocenților de la Bistrița, în ciuda vremii capricioase","Cu toate că vremea nu a fost deloc prietenoasă, în curtea Complexului Muzeal Bistrița-Năsăud s-au adunat, la orele amiezii, sute de persoane pentru a participa la cea de-a 13-a ediție a Olimpiadei Inocenților dedicată copiilor cu nevoi speciale din județ. Deschiderea evenimentului a avut loc în prezența fondatorul organizației Inocenți Romanian Children’s Relief, Mike Caroll, a doamnei Abby Rupp, atașat al Corpului Diplomatic al Ambasadei Statelor Unite ale Americii la București și a reprezentanților autorităților locale și județene.
Olimpiada a început cu o paradă a celor peste 300 de copiii cu nevoi speciale și cu activități adaptate nevoilor acestora, printre care jocuri sportive (baschet, tenis de masă, jocuri) și probe artistice (poezie, cântece, desen, pictură, dans). Alături de copiii cu nevoi speciale s-au aflat cei peste 150 de voluntari, în mare parte elevi ai școlilor din oraș și invitați care încântat atmosfera prin muzică și dans.
Acest eveniment desfășurat anual are scopul de a combate riscul de excluziune socială a copiilor și tinerilor cu dizabilități și a crește gradul de conștientizare a comunității cu privire la problemele, nevoile, dar și potențialul pe care îl au acești copii și tineri, prin implicarea lor în acțiuni culturale și de petrecere a timpului liber.",https://www.notabn.ro/sute-de-participanti-la-olimpiada-inocentilor-de-la-bistrita-in-ciuda-vremii-capricioase/,2020-03-06,About The Author
206,206,notabn.ro,Bianca Andreescu se retrage de la Turneul Campioanelor,"Jucătoarea canadiană de origine română Bianca Andreescu şi-a anunţat, joi, retragerea de la Turneul Campioanelor la tenis, care are loc la Shenzhen (China), din cauza unei accidentări la genunchiul stâng, potrivit WTA.
”Am făcut un RMN joi pentru a verifica genunchiul după meciul de aseară (cu Karolina Pliskova, n. red.) şi, din nefericire, rezultatul arată că trebuie să mă retrag”, a declarat Andreescu.
Americanca Sofia Kenin o va înlocui pe Andreescu în Grupa Violet, la ultimul meci, de vineri, contra ucrainencei Elina Svitolina, deţinătoarea trofeului. Svitolina este virtuală câştigătoare a grupei, iar pentru locul al doilea se luptă Simona Halep şi Karolina Pliskova (Cehia).
Bianca Andreescu a fost învinsă de Simona Halep cu 3-6, 7-6 (8-6), 6-3, luni, în primul său meci de la Shenzhen, dar a fost nevoită să abandoneze în a doua partidă, cu Karolina Pliskova, după ce jucătoarea cehă a câştigat primul set cu 6-3.
Andreescu (19 ani), numărul patru mondial, anunţase atunci că va decide dacă va mai juca sau nu la Turneul Campioanelor după ce va efectua un RMN la genunchiul stâng.
Andreescu, revelaţia anului 2019, este a doua jucătoare care se retrage de la Turneul Campioanelor din acest an, după japoneza Naomi Osaka, aceasta declarând forfait după primul său meci jucat în Grupa Roşie, câştigat în faţa cehoaicei Petra Kvitova. Locul său a fost luat de olandeza Kiki Bertens.",https://www.notabn.ro/bianca-andreescu-se-retrage-de-la-turneul-campioanelor/,2020-03-06,About The Author
207,207,notabn.ro,Preşedintele Iohannis a convocat CSAT pentru data de 4 septembrie,"Preşedintele Klaus Iohannis a decis convocarea Consiliului Suprem de Apărare a Țării pe 4 septembrie, pe ordinea de zi figurând analiza propunerilor de rectificare a bugetului de stat al instituţiilor cu atribuţii în domeniul securităţii naţionale pentru anul 2018.
Premierul Dăncilă l-a criticat ieri pe președintele Iohannis că nu a convocat până acum CSAT-ul pentru a aviza proiectul de rectificare bugetară.
Aceasta a amintit faptul că miniştrii au declanşat procedura convocării acestui for şi că rectificarea ar urma să aloce mai multe fonduri pentru educaţie şi sănătate.
Premierul Viorica Dăncilă: ,,Rectificarea bugetară – este unul dintre cele mai importante proiecte ale Guvernului care ar fi trebuit să fie adoptat în cadrul ședinței de astăzi. Din păcate, președintele României nu a găsit deschiderea, sau poate nu a avut timp, să convoace Consiliul Suprem de Apărare al Țării (CSAT) pentru analizarea și avizarea primei rectificări bugetare din acest an, deși proiectul se află în dezbatere publică încă de pe data de 6 august. În aceste condiții, Guvernul a luat decizia de a cere președintelui României convocarea în regim de urgență a CSAT. Am prevăzut mai mulți bani pentru sănătate, educație, administrație locală, pentru acele domenii care au avut o bună execuție bugetară, însă cu încadrarea în ținta de deficit bugetar de 2,97% din PIB”.",https://www.notabn.ro/presedintele-iohannis-a-convocat-csat-pentru-data-de-4-septembrie/,2020-03-06,About The Author
208,208,notabn.ro,"În această dimineață, Simona Halep a avut cel mai dramatic meci din carieră. Video","Halep (26 ani) a jucat cel mai dramatic meci din carieră şi cel mai lung, totodată, în faţa unei adversare agresive, Lauren Davis (24 ani), care se află pe locul 76 mondial.
Americanca a câştigat ghemul de debut şi în decisiv, dar apoi Halep s-a desprins la 3-1 şi părea că se va impune fără probleme. Americanca a revenit însă, a făcut break şi a preluat controlul cu 4-3, după o serie de trei ghemuri la rând. Simona a egalat, 4-4, iar apoi a reuşit break-ul, dar nu a putut să încheie meciul (5-5). A urmat un nou break al jucătoarei din Constanţa (6-5), dar din nou nu a reuşit să îşi facă serviciul, iar Davis a preluat iniţiativa, conducând cu 7-6. Halep a servit şi a treia oară pentru meci, după un nou break (8-7), dar nici acum nu a reuşit să încheie conturile. Românca a avut trei noi mingi de break, dar Davis le-a anulat şi a preluat iar conducerea, cu 9-8.
Cele două jucătoare au mers cu serviciul în continuare, iar la 11-10 pentru Davis, Halep a fost condusă cu 40-0, dar a reuşit să salveze cele trei mingi de meci şi a egalat, 11-11. Davis a beneficiat de in timeout medical, din cauza unor probleme la un deget de la picior, însă a reuşit să îşi facă serviciul şi a condus cu 12-11, deşi Halep a avut cinci mingi de break. Cele două sportive şi-au făcut serviciul în continuare, în ciuda problemelor fizice tot mai evidente, Davis a mai avut nevoie o dată de intervenţia medicului, iar Halep a câştigat contra serviciului, pentru 14-13, reuşind apoi să terminat partida cu 15-13, setul decisiv durând două ore şi 23 de minute.
Următoarea adversară a româncei va fi învingătoarea dintre australianca Ashleigh Barty, cap de serie numărul 18, şi japoneza Naomi Osaka.",https://www.notabn.ro/aseara-simona-halep-avut-cel-mai-dramatic-meci-din-cariera-video/,2020-03-06,About The Author
209,209,notabn.ro,"Se schiază pe pârtiile din Maramureș, Covasna, Suceava, Alba, Brașov, Prahova, Caraș-Severin, Gorj. La Bistrița încă nu. Foto.","Pârtiile din Maramureș sunt deschise pentru pasionații sporturilor de iarnă, cu strat de zăpadă consistent îndeosebi acolo unde există instalații pentru producerea zăpezii artificiale.
Peste stratul existent s-a așternut zăpada cu grosime între 30 și 80 de centimetri.
Condiții excelente de schi, bătătorite și pregătite de administratori, sunt pe pârtiile din Șuior, Cavnic și Borșa în Pasul Prislop, la altitudinea de aproape 1500 de metri. Pe toate aceste pârtii funcționeaza instalațiile pe cablu și de nocturnă până la ora 21,00, iar tarifele la urcări sunt acceptabile.
În Covasna pârtia de schi din staţiunea Şugaş Băi, aflată la aproape zece kilometri de municipiul Sfântu Gheorghe, a fost redeschisă publicului. Aceasta măsoară 250 de metri lungime, are un grad de dificultate mediu şi este dotată cu schi lift, plase de protecţie şi sistem de iluminare. Biletul de acces pe pârtie este de 4 lei, iar copiii sub 18 ani, persoanele peste 60 de ani şi cele cu dizabilităţi beneficiază de reducere.
În judeţul Covasna mai există încă două pârtii de schi, una în oraşul staţiune Covasna, şi una la Valea Mare, lângă Întorsura Buzăului, cea din urmă realizată printr-o investiţie privată. Pârtia de la Valea Mare are 600 de metri lungime, este dotată cu un schi-lift cu 70 de locuri şi instalaţie de nocturnă, iar la baza ei a fost amenajat un pub pentru turişti.
În județul Prahova se schiază în condiții foarte bune în toate stațiunile montane.
La Sinaia se schiază pe 6 pârtii din domeniul schiabil. Începând de astăzi a devenit funcțională și Pârtia Noua care coboară de la Cota 1400 la Cota 1000. La Bușteni se poate schia în condiții foarte bune pe pârtia Sorica unde stratul de zăpada este de 30-40cm și pe pârtiile Cazacu – începători și Cazacu – banda unde stratul de zăpada este de 40-60 cm . În acestă dimineață au fost pornite telegondola, teleschiul și banda rulantă de la baza pârtiei . La Bușteni, Pârtia Kalinderu este practicabilă, stratul de zăpadă fIind de aproximativ 30 – 40cm.
În stațiunile montane din Valea Jiului se schiază în condiții optime. În Parâng stratul de zăpadă depășește 40 de centimetri, iar instalațiile de transport pe cablu funcționează normal. În Straja se poate schia pe toate cele nouă pârtii, cu excepția celei de sub telegondolă, iar în stațiune se află în desfășurare mai multe tabere de schi.
În județul Alba, la munte, ninge din abundență, atât la Domeniul Schiabil Șureanu, cât și la Arieșeni Vârtop. Condițiile de ski sunt acceptabile. Mașinile mici care nu sunt echipate corespunzător cu lanțuri, nu pot ajunge la destinație. Acces unic spre pârtii: Sebeș – Șugag – lacul Oașa (DN 67 C), apoi la dreapta spre – mănăstirea Oașa – Luncile Prigoanei – Poarta Raiului – Domeniul Schiabil Șureanu (DJ 704). Distanță față de Sebeș: 82 km, care pot fi parcurși în aproximativ 2 h (fără popasuri).
În județul Suceava se schiază la baby schi pe pârtia Parc din Vatra Dornei, se fac pregătiri pentru pârtia Veverița din orașul stațiune, iar pe pârtia Mestecăniș se schiază doar în weekend.
În Caraș-Severin se schiază din plin și pe Muntele Mic și în stațiunea Semenic, pe toate pârtiile. Pe Muntele Mic, pârtiile Borlova I / Borlova II, au grade de dificultate mediu și o lungime fiecare de 1.000 m. Pârtia Sub Telescaun are tot un grad de dificultate mediu, însă lungimea este de 2.500 m. O pârtie mai scurtă este cea Nordică, ce are o lungime de 1.200 m, iar pârtia Valea Soarelui – grad de dificultate mediu și o lungime de 1.400 m. Pentru începători este recomandată pârtia Maloasa – drum schiabil (ski weg) – grad de dificultate: ușor. Pârtia Slalom Uriaș are o lungime de 1.200 m. Pârtia Casa Baraj-Valiug este mai scurtă, cu o lungime de 800 de metri, iar partia Crucea de Brazi, precum și pârtia Goznuta, are 600 de metri, fiind de nivel mediu de dificultate. Cea mai mare diferență de nivel se înregistrează pe pârtia Semenic-Valiug – 700 de metri, pârtie care este și cea mai lungă din țară – 5.8 kilometri.
Stratul de zăpadă măsoară 15 centimetri la Bistriţa după ce toată noaptea a nins. La Piatra Fântânele sunt 21 de centimetri, iar la Sîngeorz-Băi 24 de centimetri, pe Valea Someşului Mare fiind înregistrată cea mai mare cantitate de precipitaţii, de 10 litri/mp în 24 de ore.
Pârtia din Dealul Cocoșului în care Primăria Bistriţa a investit 7 milioane de euro nu a fost deschisă nicio zi iarna aceasta, întrucât temperaturile au fost mult prea ridicate pentru ca tunurile de zăpadă să poată funcţiona.",https://www.notabn.ro/se-schiaza-pe-partiile-din-maramures-covasna-suceava-prahova-gorj-la-bistrita-inca-nu/,2020-03-06,About The Author
210,210,notabn.ro,Ce trebuie reținut în urma vizitei lui Klaus Iohannis în SUA?,"Autor: Matei Dobrovie
1. Președintele Iohannis și România se bucură de aprecierea și încrederea administrației Trump și a SUA. Parteneriatul strategic româno-american rămâne solid, în ciuda încercărilor lui Liviu Dragnea de a face politică externă în interes personal (a se vedea episodul cu mutarea ambasadei la Ierusalim) și a derapajelor PSD-ALDE din ultimii ani privind statul de drept și justiția. Ce nu a reușit să obțină Dragnea cu mulți bani, publici, să se apropie de Donald Trump, a obținut Klaus Iohannis în două rânduri – invitație la Casa Albă, la interval de doi ani, 2017 și 2019.
2. În plan extern, Klaus Iohannis a păstrat un echilibru între relația cu UE și SUA, în contextul tensiunilor transatlantice. El a reușit să cultive relații bune ale României cu ambele, plasând România alături de nucleul dur al UE, dar și ca cel mai fiabil aliat al americanilor în regiune, și insistând pe faptul că cele două roluri nu se exclud. Nu este puțin lucru că la summitul Inițiativei celor Trei Mări de la București, Președinția română a reușit să-i aducă împreună pe secretarul american al energiei, Ministrul de externe german și președintele Comisiei Europene, acționând ca un liant pentru această inițiativă regională extrem de importantă din punct de vedere al interconectărilor energetice și de transport.
Nu a fost o misiune ușoară, dat fiind că Liviu Dragnea a încercat în mod iresponsabil să pună cei doi piloni ai politicii externe a României – parteneriatul strategic cu SUA şi apartenenţa la UE – în antiteză, lucru cu atât mai periculos cu cât se întâmpla într-o perioadă de disensiuni majore între noua administraţie de la Washington şi ţările nucleului european, Franţa şi Germania.
3. România respinge ferm conducta ruso-germană Nord Stream 2 și orice proiecte care cresc dependența de gazul rusesc. Am mai spus că orice iniţiative care aduc resurse financiare importante Rusiei subminează eficienţa sancţiunilor economice impuse de Occident. Președinția română a Consiliului UE a reușit un lucru important prin directiva gazului. Pe 4 aprilie 2019, deputații europeni au aprobat extinderea normelor UE la conductele de gaze provenite din țări din afara Uniunii, inclusiv Nord Stream 2. Prin urmare, părțile acelor conducte de import care se află pe teritoriul statelor membre (inclusiv cele din apele teritoriale) vor trebui să îndeplinească cerințele care se aplică în prezent conductelor interne ale UE. Acestea se referă la separarea aprovizionării/producției de gaze de transport, permițând accesul altor operatori la capacitatea conductelor, precum și reglementarea transparentă a tarifelor de tranzit. Scutirile de la aceste reguli vor fi posibile doar cu aprobarea Comisiei Europene. Pe scurt, Nord Stream va trebui să se supună regulilor europene.
4. Despre Visa Waiver – nu s-a decis un termen pentru ridicarea vizelor, dar se lucrează la îndeplinirea criteriilor. Într-un răspuns la o interpelare mai veche către MAE pe acest subiect mi s-a comunicat că rata de refuz a cererilor de viză depuse de cetățenii români, care pentru anul fiscal 2016-2017 s-a situat la pragul de 11,76% (față de pragul de 3% stabilit de legislația americană), este principalul obstacol pentru accederea României în VWP. Rata de refuz ar fi determinată exclusiv de calitatea și corectitudinea aplicațiilor pentru viză, analizate și prelucrate de autoritățile americane. Vom primi însă ajutor pentru a îmbunătăți situația, iar premisele sunt favorabile.",https://www.notabn.ro/ce-trebuie-retinut-in-urma-vizitei-lui-klaus-iohannis-in-sua/,2020-03-06,About The Author
211,211,notabn.ro,De 1 Decembrie s-a renunțat la fasole. La cârnați nu.,"Sunt unul care în mod natural particip la manifestările de 1 Decembrie. Îmi face plăcere, mi-am încurajat și familia să participe. Am fost și la Alba-Iulia, încă din facultate, ultima dată în 1997, după care am fost aici, la Bistrița.
Până prin 2007 și în zona politică lucrurile erau mai normale. După momentele festive se intra în sala mare a Primăriei, unde oamenii își urau la mulți ani. Era ceva modest, fără cheltuieli și atmosfera era prietenoasă. După acel an, unii au început să organizeze, în paralel și la aceeași oră, la Consiliul Județean o acțiune similară și lucrurile s-au stricat din perspectiva aceasta și s-a compromis totul. PSD-ul s-a ocupat, bineînțeles. Alegerile din toamna lui 2007, 2008 și 2009 au fost pătimașe, iar lucrurile n-au revenit la normal.
Din 2012 sărbătoarea nu a mai avut amprenta unei organizări decente. An de an am cerut primarului să se implice, în așa fel încât să avem cât de cât acțiuni de calitate. Răspunsurile (sunt publice, pot fi consultate) au fost mediocre, se invoca mereu faptul că participarea era mai mare în urma ,,stimulentelor” folosite. A fost argumentul suprem. Se aduceau patrioți cu bonuri de mâncare.
„De la ora 11.00, va fi ceremonialul la statuia poetului Andrei Mureşanu, apoi va fi parada militară. În continuare, de la ora 12.30, după finalizarea paradei militare, administraţia judeţeană oferă tradiţionala fasole cu cârnaţi pentru toţi cei care vor participa la manifestări. În această perioadă va fi şi un spectacol de muzică populară care se va desfăşura pe scena mare din Piaţa Centrală”, anunța primarul într-o conferință de presă.
Presa de atunci a preluat an de an ce am avut de spus. Nu rețin alte luări de poziție (poate celorlalți colegi de partid sau consilieri locali, județeni, le-a plăcut).
Am înțeles că și în acest an, autoritățile dau mâncare, de data aceasta au găsit o modalitate mai pe furiș. Vor utiliza Asociația Produs în Bistrița-Năsăud (o umbrelă PSD-istă) și vor aloca 70 000 de lei pentru a ,,degusta bunătăți tradiționale”. Oamenii aceștia își fac în fiecare an câte un chef pe banii noștri. Mă simt ca în perioada 2001-2004, cu opulența de atunci și lipsa bunului simț. Fac un apel către organizatori. Nu mai jigniți oamenii. Nu poți să-i dai omului o porție de mâncare pe an și pe urmă să uiți de sărăcia lui, de mizeria în care trăiește în celelalte 364 de zile. Așadar renunțați la această acțiune feudală și absolut cinică.
Luările de poziție din anii anteriori le puteți citi mai jos:
1 Decembrie 2014: ,,Unii nu au înțeles nimic din ceea ce s-a întâmplat în ultima perioadă. Spre exemplu Instituția Prefectului, care, de Ziua Națională ne-a citit mesajul lui Ponta. Nu spun că trebuia să citească mesajul Administrației Prezidențiale, deși e principala instituție în astfel de momente. Oricum a fost jenant și total nepotrivit. Putea să aibă Instituția Prefectului un mesaj. Nu te apuci să citești din Ponta când ai văzut reacția naturală a bistrițenilor față de personaj (alegerile din 2014). Ce putea fi mai respingător? Doar fasolea acordată de conducerea județului (…)”.
foto: ziardebistrita.ro
1 Decembrie 2015: „I-am sugerat lui Ovidiu Crețu ca Ziua Națională să poarte amprenta unei organizări decente, cu evenimente care să adune oamenii în jurul acțiunilor de calitate. Spectacolul oferit de autoritățile bistrițene a fost absolut jenant (…). Primarul municipiului care ar trebui să fie principalul personaj al evenimentelor a fost scos din scenă. Nu a adresat nici măcar un mesaj bistrițenilor. Jenant. Un alt lucru care ține de lipsa de cultură și de bun simț este amenajarea unei scene speciale pentru a se afișa tuturor. Nicăieri nu am mai văzut atitudinea aceasta. Și președintele României, indiferent cum îl cheamă, de Ziua Națională stă afară, în ploaie, în ninsoare, alături de oameni. La noi se vede disprețul modul de organizare de tip 23 august. De altfel, în continuare sunt prezente mai multe personaje care au slujit vechiul sistem și care din păcate fac regulile și astăzi. Sper ca măcar anul viitor să scăpăm de cât mai mulți dintre ei”.
,,1 Decembrie a început cu un act de umilire a tinerei generaţii. Doi dintre cei mai buni olimpici ai Bistriţei au fost puşi să citească mesajul lui Ponta. În luna noiembrie spuneam public (a se vedea pe Facebook) că, de Ziua Naţională, în loc să aud acelaşi mesaj de la autorităţi mi-ar plăcea să aud mesajul unui tânăr de liceu, să ne spună ce-şi doresc ei, tinerii şi ce aşteaptă de la cei care ne reprezintă. Elevii probabil că nu au avut nimic împotrivă, nu li se pare nimic rău în chestiunea asta; de altfel prezenţa lor de Ziua Naţională ne onorează pe toţi. Bistriţenii nu au des ocazia ca un informatician de talie mondială din oraşul lor să li se adreseze de 1 Decembrie. Manifestările s-au încheiat într-o atmosferă feudală. Au fost împărţite porţii de fasole gratuite, pe bază de bon (…)”.
Am redat doar parte din pozițiile pe care le-am luat. Textele sunt mai lungi.
Sper totuși într-o schimbare în bine, iar sărbătoarea națională să unească pe cât mai mulți dintre noi. Poate în ultimul moment la unii le va veni mintea la cap și o să realizeze că nu faci puncte electorale nici dacă dai mâncare, nici dacă spui din cinci în cinci minute că ești mândru că ești român. Nici patriotism nu e, nici atașament față de comunitate. Nu e este nimic.
Alin Seserman",https://www.notabn.ro/de-1-decembrie-s-renuntat-la-fasole-la-carnati-nu/,2020-03-06,About The Author
212,212,notabn.ro,Furtună mediatică generată de afirmaţiile celebrului actor Liam Neeson,"Premiera din New York a filmului ”Cold Pursuit”, din a cărui distribuţie face parte Liam Neeson, a fost anulată marţi, cu puţin timp înainte de a începe, pe fondul furtunii mediatice create de afirmaţiile actorului, care a mărturisit că a vrut să omoare o persoană de culoare pentru a răzbuna violarea unei apropiate, informează DPA.
Remarcile în cauză au fost făcute în timpul unui interviu acordat publicaţiei The Independent şi publicat luni. În acesta, actorul a povestit cum, cu ani în urmă, după ce a aflat că o prietenă a fost violată, a umblat noaptea pe străzi sperând să fie atacat de o persoană de culoare pentru a o putea omorî.
Potrivit lui Neeson, singurul atribut fizic pe care l-a cerut la momentul respectiv despre atacatorul prietenei sale a fost rasa acestuia.
„Este oribil, oribil, când mă gândesc retrospectiv că am făcut asta”, a dat asigurări starul din „Schindler’s List”, „Gangs of New York” şi „Taken”. „Răzbunarea nu duce decât la răzbunare, la mai multe crime, iar Irlanda de Nord este o dovadă a acestui lucru”, a adăugat el în cursul interviului la care a fost prezent şi colegul său de distribuţie, Tom Bateman.
Marţi, în cadrul emisiunii „Good Morning America” de pe postul ABC, actorul a respins acuzaţiile de rasism. „Nu sunt rasist! Dacă ea ar fi spus un irlandez, un scoţian, un britanic sau un lituanian ştiu că aş fi avut aceeaşi reacţie”, a explicat el.
„N-am mai avut niciodată acest sentiment, care a fost o dorinţă primară de a lovi”, s-a justificat actorul. „Am încercat să-mi apăr prietena dragă în acest mod medieval teribil. Sunt un tip destul de inteligent şi din cauza asta când mi-am revenit m-a cam şocat faptul că am avut aceste sentimente oribile. Din fericire nu s-a produs nicio violenţă, slavă Domnului!”, a completat el.",https://www.notabn.ro/furtuna-mediatica-generata-de-afirmatiile-celebrului-actor-liam-neeson/,2020-03-06,About The Author
213,213,notabn.ro,"Începe TIFF 2018. Gala de Deschidere, astăzi, 25 mai, ora 20.45, în Piața Unirii din Cluj-Napoca.","Dansul, muzica și moda conectează publicul de toate vârstele la cea de-a 17-a ediție a Festivalului Internațional de Film Transilvania. În această seară are loc lansarea oficială a TIFF 2018, cel mai mare eveniment din România dedicat filmului și industriei cinematografice. Se va da startul unui maraton de proiecții speciale, premiere mondiale, evenimente în aer liber, expoziții aniversare și petreceri legendare, organizate în nu mai puțin de 13 spații-partenere.
EducaTIFF sărbătorește 10 ani de existență prilej cu care lansează tuturor copiilor și adolescenților invitația de a se bucura la TIFF2018 de cea mai bogată ediție de până acum! Programul include un număr de 15 proiecții cu filme aduse în premieră în România, un film în premieră mondială, un cine-concert de excepție, un documentar care poate deschide noi orizonturi, plus ateliere distractiv-educative –atât pentru elevi, cât și pentru cadrele didactice – susținute de traineri specializați în diverse domenii din lumea filmului, educației cinematografice și gândirii critice.
Vineri, pe 1 iunie, de la ora 19:00, Opera Națională Română Cluj-Napoca va fi gazda unui eveniment unic, în cadrul căruia Angela Gheorghiu va interpreta câteva arii în fața publicului clujean, acompaniată de pianistul Alexandru Petrovici. Momentul va fi urmat de proiecția filmului Tosca (r. Benoît Jacquot) în care soprana joacă rolul titular.
În istoria operei, Angela Gheorghiu este un fenomen rar. O artistă cu o tehnică vocală excepțională și o inteligență dramatică și muzicală profundă, dar și un comunicator magnetic care pătrunde în inimile și mințile unui spectru panoramic de audiențe, legendara soprană a adus cele mai înalte valori ale artei la o scară neobișnuit de largă.
Angela Gheorghiu și-a câștigat renumele mondial odată cu debutul său, în 1992, la Royal Opera House, în La Bohème. În același an a debutat la Metropolitan Opera New York și la Opera de Stat din Viena. Prezența și vocea ei au impresionat publicul în cele importante săli de operă din întreaga lume. De-a lungul carierei impresionante a înregistrat cu cele mai mari case de discuri și a fost onorată cu numeroase premii, printre care amintim La Médaille Vermeille de la Ville de Paris, Ordinul Artelor și Literelor în grad de Ofițer și Cavaler din partea Guvernului francez, decorația “Nihil Sine Deo” acordată de Regele Mihai I al României, Premiul Cultural European pentru Muzică și premiul Victoire d’Honneur.
În 2000, regizorul Benoît Jacquot i-a lansat invitația de a interpreta rolul titular în ecranizarea operei Tosca de Puccini. Deși soprana nu mai interpretase până atunci acest rol, Jacquot și-a dorit-o pe ea în film, considerând că Gheorghiu are acel spirit de divă absolută care poate acoperi personajul. Lansată în cinematografe în întreaga lume, producția în care Angela Gheorghiu apare alături de marele tenor Roberto Alagna și baritonul Ruggero Raimondi a fost bine primită de către presa internațională, după lansarea oficială în cadrul Festivalului de Film de la Veneția.
Filmul reinventează modul în care vedem opera și va fi proiectat în cadrul evenimentului special, găzduit de Opera Națională Română Cluj-Napoca. În deschiderea evenimentului, vocea inconfundabilă a Angelei Gheorghiu va cuceri publicul TIFF, acompaniată de pianistul Alexandru Petrovici, unul dintre cei mai prolifici artişti autohtoni ai generaţiei sale. Doctor în Muzicologie, artistul a colaborat, de-a lungul carierei, cu nume mari ale scenei ca: Franco Zeffirelli (în pelicula Callas Forever), Roberto Alagna, Denyce Graves, Leontina Văduva, Alberto Zedda, Mariana Nicolesco, Ludovic Spiess şi mulţi alţii.
Sâmbătă, 2 iunie, de la ora 19:00, iubitorii de operă vor avea ocazia să o revadă pe Angela Gheorghiu la Casa de Cultură a Studenților, unde soprana a acceptat invitația organizatorilor de a introduce proiecția specială a filmului Maria by Callas (r. Tom Volf). Vizionarea va fi precedată de proiecția clipului dedicat unui duet inedit: Angela Gheorghiu-Maria Callas, Habanera din opera Carmen a lui Bizet, duet peste timp care se regăsește ca un bonus pe discul Homage to Maria Callas, imprimat de Angela Gheorghiu în 2011.
Biletele se pot achiziționa de pe tiff.eventbook.ro
Festivalul Internațional de Film Transilvania este organizat de Asociația pentru Promovarea Filmului Românesc și Asociația pentru Festivalul de Film Transilvania.
Cu sprijinul: Ministerului Culturii și Identității Naționale, Centrului Național al Cinematografiei, Primăriei şi Consiliului Local Cluj, Institutului Cultural Român, Consiliului Judeţean Cluj, Programului Europa Creativă – MEDIA al Uniunii Europene
Prezentat de: Staropramen
Sponsor Principal: Banca Transilvania
Partener Principal: Mastercard
Mașina oficială: Mercedes-Benz
Sponsori: Orange, HBO, MOL România, Samsung, Lidl, Tenaris Silcotub, PcMadd, E-ON, Compania de Apă Someș, Cinema City, Rețeaua Privată de Sănătate Regina Maria, Avon, IQOS, McDonald’s, H&M, Aqua Carpatica, Domeniile Sâmburești, Campari, Noumax, Nikon, Electroglobal, Farmec, PMA Invest, Energobit, Promelek, Lecom, Agressione, Ax Perpetuum
Cafeaua oficială: Nespresso
Partener Logistic Oficial: DHL
Parteneri media: Europa FM, Adevărul, Dilema Veche, OK! Magazine, Historia, Marie Claire, Harper’s Bazaar, Cosmopolitan, Men’s Health, TV5, Business Review, Zile și Nopți, Cinemap, Radio România Cultural, Observator Cultural, Scena 9, Agerpres, Life.ro, Cinemagia, BIZ, News.ro, A List Magazine, LiterNet, AaRC.ro, Sinteza, GeoMovies.
Parteneri media locali: Cluj.com, Erdèly Naplò, Făclia, Filmtett, Krónika, InfoTrafic, Maszol, Monitorul de Cluj, Radio Cluj, Transilvania Reporter, Ziua de Cluj
Partener de monitorizare: mediaTRUST",https://www.notabn.ro/incepe-tiff-2018-gala-de-deschidere-astazi-25-mai-ora-20-45-in-piata-unirii-din-cluj-napoca/,2020-03-06,About The Author
214,214,notabn.ro,Sorana Cîrstea se califică în sferturile de finală de la Shenzen,"de Mihai Sărmășan
Sorana Cîrstea, locul 84 WTA, aduce o primă veste bună în 2019 pentru iubitorii tenisului: a reușit să se califice, marți dimineața, în sferturile turneului de la Shenzhen, care acordă premii de 750.000 de
Sorana Cîrstea a reușit să o învingă în optimi, în două seturi, scor 6-2, 6-2, pe franțuzoaica Pauline Parmentier, nr. 56 WTA, calificându-se astfel în sferturi. Partida a durat puțin peste o oră.
Înainte de acest meci, Sorana Cîrstea trecuse de poloneza Magda Linette, locul 81 mondial, scor 6-3, 6-3, după o oră şi 27 de minute de joc.
Sorana Cîrstea rămâne astfel în competiția de simplu de la Shenzhen, după ce a fost eliminată din primul tur la dublu, unde a făcut pereche cu Jelena Ostapenko (Letonia).
În competiția câștigată în 2018 de Simona Halep, care însă a decis ca anul acesta să nu participe la Shenzhen, a mai rămas, la proba de simplu, în afară de Sorana Cîrstea, Monica Niculescu. Ea joacă cu Jelena Ostapenko de la ora 8:00. Irina Begu a fost eliminată din primul tur al competiției, la fel și Ana Bogdan, iar Irina Bara a pierdut încă din calificări.",https://www.notabn.ro/sorana-cirstea-se-califica-in-sferturile-de-finala-de-la-shenzen/,2020-03-06,About The Author
215,215,notabn.ro,E oficial. Supraacciza la carburanți a fost eliminată,"Președintele României, Klaus Iohannis, a promulgat legea prin care supraacciza la carburanți a fost eliminată. De asemenea a fost promulgată legea prin care contractele part-time vor fi impozitate după orele lucrate.
„2020 începe cu vești bune.
Supraacciza la carburanți și supraimpozitarea contractelor part-time au fost eliminate. Președintele a promulgat legea pe care am propus-o în Parlament. Îi mulțumesc și le mulțumesc colegilor din PNL pentru susținere”, a subliniat secretarul general al PNL, Robert Sighiartău, inițiator al proiectului.
Sunt câteva măsuri reparatorii pentru toți românii. #RS",https://www.notabn.ro/e-oficial-suoraacciza-la-carburanti-a-fost-eliminata/,2020-03-06,About The Author
216,216,notabn.ro,PMP lansează o campanie naţională împotriva pensiilor speciale,"PMP a decis lansarea unei campanii naţionale împotriva pensiilor speciale, în cadrul căreia intenţionează să strângă 2,5 milioane de semnături, a declarat, vineri, preşedintele acestui partid, Eugen Tomac.
„Luna trecută, PMP a depus un proiect de lege cu privire la eliminarea tuturor pensiilor speciale, considerăm că pensiile speciale sunt un furt şi trebuie să corectăm această nedreptate. Avem peste 4,5 milioane de cetăţeni care primesc pensii sub 1.000 de lei şi credem că este nejustificat ca foşti turnători, şefi de penitenciare care au dat cu bastonul să primească pensii halucinante şi oameni cinstiţi care au muncit 35-45 de ani să primească nişte pensii mizerabile”, a spus Tomac într-o conferinţă de presă susţinută la Palatul Parlamentului.
El a adăugat că speră ca pe 6 noiembrie Curtea Constituţională să decidă că pensiile speciale pentru primari prevăzute în Codul administrativ sunt neconstituţionale.
„Primarii şi parlamentarii nu au nevoie de pensii speciale. Este o onoare pentru fiecare dintre politicieni că sunt delegaţi de comunităţi pentru a-i reprezenta şi este suficient, nu avem nevoie de privilegii. Vom lansa această campanie, vom încerca să strângem 2,5 milioane de semnături în cadrul acestei campanii, pentru că vrem să dăm un semnal puternic din societate către clasa politică, să încetăm cu aceste excese, pentru că bugetul de stat trebuie utilizat pentru investiţii, pentru construcţie de autostrăzi, pentru construcţii de spitale noi şi sigure, pentru construcţii de şcoli”, a menţionat el.",https://www.notabn.ro/pmp-lanseaza-o-campanie-nationala-impotriva-pensiilor-speciale/,2020-03-06,About The Author
217,217,notabn.ro,"Universitatea Tehnică din Cluj-Napoca anunţă o nouă ediţie a Salonului Internaţional al Cercetării, Inovării şi Inventicii - PRO INVENT 2019","Salonul Internaţional al Cercetării Ştiinţifice, Inovării şi Inventicii PRO INVENT, ajuns la cea de a XVII ediţie, îşi va deschide oficial porţile miercuri, 20 martie, ora 12:00, la Sala Polivalentă BT Arena.
În cele trei zile de salon, publicul şi specialiştii vor putea vedea peste 350 de invenţii din cele mai variate domenii. Salonul reuneşte şi în acest an, universităţi, institute, centre şi staţiuni de cercetare, firme, asociaţii ale inventatorilor, persoane fizice din ţară şi din străinătate. Firmele îşi vor prezenta produsele şi noile tehnologii, în cadrul unei secţiuni aparte, denumită generic „Arena Tehnologiilor”, iar inventatorii, persoane fizice, vor avea un spaţiu exclusiv denumit „Arena Inventatorilor” unde îşi vor putea expune şi împărtăşi ideile.
În acest an, grupurile de studenţi afiliate structurilor de inovare şi cercetare din cadrul Universităţii Tehnice din Cluj-Napoca vor participa cu proiectele lor originale.
Pentru prima dată în cadrul Salonului PRO INVENT, vor fi expuse lucrările de pictură şi fotografie pe calculator ale studenţilor de la specializarea Arte Plastice şi Decorative din cadrul Facultăţii de Litere, Centrul Universitar Nord din Baia Mare. La fel de inedite vor fi prezentările celor mai importante proiecte de cercetare din cadrul UTCN. O sesiune despre Adoptarea tehnologiei inovatoare în cadrul organizaţiilor tradiţionale va fi susţinută de către specialiştii NTT Data iar reprezentanţii Hofigal vor expune modalităţi de Creşterea imunităţii cu ajutorul plantelor medicinale şi aromatice.
Programul Salonului PRO INVENT
20 martie 2019
Ora 9 – 11 – Înregistrarea participanţilor
Ora 12 – Deschiderea Salonului PRO INVENT
Ora 14 – 16 – Întâlnirea reprezentanţilor RAF (Romanian American Foundation), Sala de Conferinţe Sala Polivalentă BT Arena
Ora 14 – 15 – Creşterea imunităţii cu ajutorul plantelor medicinale şi aromatice – Lector univ.dr. Anca Daniela Raiciu, Hofigal, Sala de Conferinţe Salon PRO INVENT
Ora 15 – 16 – Prediagnoza de proprietate industrială – un proiect european – Lector OSIM Elisabeta Berceanu ; Brevetul, marca şi designul european- Lector OSIM Mariana Hahue, Sala de Conferinţe Salon PRO INVENT.
21 martie 2019
Ora 10.30 – 12.30 – Cercetarea ştiinţifică în domeniile de specializare inteligentă din cadrul Universităţii Tehnice din Cluj-Napoca – dezbateri şi prezentări ale proiectelor de cercetare reprezentative din cadrul UTCN, Sala de Conferinţe Salon PRO INVENT
Ora 12.30- 13.30 – Innovative technology adoption in traditional organizations – Radu Orghidan, R&D Senior Adviser, NTT DATA România, Sala de Conferinţe Salon PRO INVENT
Ora 14 – 16.30 – Workshop Helthcare Innovation – un eveniment cu participarea EIT Health, Universitatea „Babeş-Bolyai”, Universitatea de Medicină „Iuliu Haţieganu”, Universitatea de Ştiinţe Agricole şi Medicină Veterinară şi Universitatea Tehnică din Cluj-Napoca.
22 martie 2019
Ora 12 – Festivitatea de Premiere.
Programul de vizitare al salonului: miercuri, 20 martie, orele 12 – 18; joi, 21 martie, orele 10 – 18; vineri, 22 martie, orele 10 – 14.",https://www.notabn.ro/universitatea-tehnica-din-cluj-napoca-anunta-o-noua-editie-a-salonului-international-al-cercetarii-inovarii-si-inventicii-pro-invent-2019/,2020-03-06,About The Author
218,218,notabn.ro,Splendoarea Munților Retezat. FOTO,"de Mihai Sărmășan
Retezatul este cel mai complex şi mai grandios masiv montan din toate sectoarele geografice ale Carpaţilor româneşti. Originalitatea sa constă în existenţa unor spectaculoase creste alpine care depăşesc 2000 de m înălţime şi un relief sculptural, în care s-au imprimat urmele a două mari glaciaţii (Riss şi Würm), făcându-se remarcată existenţa unei puternice modelări climatice, sub formă de trepte (Platforma de eroziune alpină Borăscu, Râul Şes, Gornoviţa).
Munții Retezat fac parte din Carpații Meridionali, grupa muntoasă Retezat-Godeanu. Se înalță între două depresiuni importante, Petroșani și Hațeg și între două râuri importante, Râul Mare, care îi delimitează la nord și est și Jiul de Vest, care îi delimitează la sud. Sunt înconjurați de Munții Țarcu la vest, Munții Godeanu, la sud-vest și Munții Vâlcan, la sud. Cel mai inalt varf din Muntii Retezat este Vf. Peleaga avand o altitudine de 2509m. Este un varf pe care se poate ajunge destul de usor dinspre Poiana Pelegii trecand pe la lacul Bucura, lac care poate fi admirat in toata splendoarea lui de la inaltimea celor 2509 metrii ai Pelegii. Se urmeaza Curmatura Bucurei, apoi custura. Pe Varful Peleaga putem ajunge si din Valea Pelegii pe la Lacul Pelegii; in apropierea lui se afla Varful Papusa (2508m). Partea cea mai importantă a masivului este alcătuită în principal din roci cristaline și se numește Retezatul Mare; partea sudică, cu relief dezvoltat și în mase mai importante de calcare, se numește Retezatul Mic. ele se unesc în apropierea lacului Bucura.
De ce este Retezatul un loc special?
fiindcă… are 80 de ochi albaştri – cele 80 de lacuri şi tăuri în care se oglindeşte albastrul cerului;
fiindcă… cel mai întins lac glaciar din România – lacul Bucura – se găseşte în mijlocul Retezatului;
fiindcă… şi cel mai adânc lac glaciar din România – lacul Zănoaga – se găseşte tot în Retezat;
fiindcă… sunt peste 20 de vârfuri mai înalte de 2000 de metri;
fiindcă… este locul care te provoacă să descifrezi misterul care învăluie vârful Gugu sau să desluşeşti de unde vine “aerul” straniu al Tăului dintre Brazi;
fiindcă… e ciudat ca în acelaşi masiv să găseşti un relief tipic glaciar, cu văi, lacuri şi circuri glaciare, dar şi calcare împânzite de chei, peşteri şi avene;
fiindcă… locul este izvorul multor legende şi poveşti fascinante despre flăcăi viteji, domniţe suave, haiduci cu milă faţă de cei oropsiţi, zmei înaripaţi şi … dinozauri pitici.
foto credit: Andrei Mureșan",https://www.notabn.ro/splendoarea-muntilor-retezat-foto/,2020-03-06,About The Author
219,219,notabn.ro,Primăria Bistrița vinde cinci imobile prin licitație publică,"Primăria municipiului Bistriţa organizează în data de 31.10.2017, ora 13.30, respectiv ora 14.00, la sediul din Piaţa Centrală nr. 6, licitaţie publică cu strigare pentru vânzarea spaţiilor situate în:
– Bistriţa, str. Gheorghe Şincai nr. 3, parter, ap. 5;
– Bistriţa, str. Nicolae Titulescu nr. 24;
– Bistriţa, str. Independenţei nr. 14, etaj;
– Bistriţa, str. Liviu Rebreanu nr. 16, et. I, ap. V;
– Localitatea componentă Unirea, nr. 147.
Documentele licitaţiei se pot procura de la Primăria municipiului Bistriţa, Direcţia Patrimoniu, str. Gheorghe Şincai nr. 2, începând cu data de 16.10.2017.
Ofertele se vor depune la Registratura Primăriei municipiului Bistriţa, strada Gheorghe Şincai nr. 2, până la data de 30.10.2017 ora 15.30.
Relaţii suplimentare la telefon 0263/232391 sau 0263/223923, int. 264.",https://www.notabn.ro/primaria-bistrita-vinde-cinci-imobile-prin-licitatie-publica/,2020-03-06,About The Author
220,220,notabn.ro,Nu pot accepta oameni care nu fac deosebirea între falsul conservatorism dughinisto-vadimisto-pravolslavnic și ethosul unui compatriot educat în Occident,"Autor: Teodor Baconschi
Există în lista mea și oameni care sunt convinși că sunt un hardliner conservator, ultra-ortodox, naționalist, xenofob, anti-occidental.
Ei își hrănesc iluzia asta cu anumite reflexe ale conservatorismului meu real, care e pro-european, filo-american, patriotic, anticomunist, elitist și (politic vorbind) creștin-democrat.
Când nu mă suprapun peste așteptările lor eronate, se apucă să dea like unora care mă insultă sau calomniază. Așa dispar și din lista mea.
Nu pentru că sunt intolerant, ci pentru că nu pot accepta oameni atât de stupizi și inculți încât să nu facă deosebirea între falsul conservatorism dughinisto-vadimisto-pravolslavnic și ethosul unui compatriot educat în Occident, inspirat de o serioasă experiență internațională și hrănit cu valorile culturale vechi-europene, deși se simte perfect integrat în era digitală.
Credeți că Ortodoxia – adică dreapta credință biblico-patristică, în straie liturgice romano-bizantine și tradiție canonică fixată la sinoadele ecumenice – presupune, în duhul adevărului său, următoarele atitudini sau convingeri?
1. Cine nu-i ortodox nu-i român.
2. Celelalte Biserici (adică 88% din lumea creștină) sunt decăzute din har și propagă erezii. Practic, doar ortodocșii (4% din populația globală) au dreptul și posibilitatea de a se mântui.",https://www.notabn.ro/nu-pot-accepta-oameni-care-nu-fac-deosebirea-intre-falsul-conservatorism-dughinisto-vadimisto-pravolslavnic-si-ethosul-unui-compatriot-educat-in-occident/,2020-03-06,About The Author
221,221,notabn.ro,"Președintele României, Klaus Iohannis, va participa la Forumul la nivel înalt Africa-Europa","Președintele României, domnul Klaus Iohannis, va participa, în perioada 17-18 decembrie a.c., la Viena, la Forumul la nivel înalt Africa-Europa, la invitația Cancelarului Federal al Republicii Austria, domnul Sebastian Kurz, și a Președintelui Republicii Rwanda, domnul Paul Kagame, în calitate de înalți reprezentanți ai țărilor care dețin Președinția Consiliului UE, respectiv Președinția Uniunii Africane.
Forumul îşi propune să consolideze parteneriatul pe termen lung al Uniunii Europene cu continentul african și va pune accent pe stimularea investițiilor sustenabile, crearea locurilor de muncă și pe avansarea cooperării dintre Africa și Europa în era digitală. Totodată, este vizată impulsionarea implicării sectorului privat şi fructificarea oportunităţilor de dezvoltare oferite de continentul african, în special în domeniul noilor tehnologii și al digitalizării.
La Forum vor fi reprezentate la nivel înalt statele membre UE, ale Uniunii Africane, instituțiile europene, precum și instituțiile financiare internaționale și reprezentanți ai mediului de afaceri de pe cele două continente, în special din domeniul inovației, digitalizării și start-up-urilor.
Președintele Klaus Iohannis va reliefa, dincolo de provocările comune celor două continente, posibilitățile multiple de dialog și domenii constructive de cooperare dintre Europa și Africa, atât sub aspectul relațiilor dintre Uniunea Europeană și Uniunea Africană, cât și între România și statele din Africa.
Președintele României va evidenția cu acest prilej că, în calitate de țară care va prelua Președinția Consiliului Uniunii Europene de la 1 ianuarie 2019, țara noastră va continua să promoveze, în spiritul Forumului de la Viena, alături de ceilalți parteneri din Uniunea Europeană, un dialog dinamic și pragmatic cu Africa și acțiuni de cooperare menite să ridice nivelul schimburilor comerciale și să conducă la crearea de locuri de muncă și de noi oportunități.",https://www.notabn.ro/presedintele-romaniei-klaus-iohannis-va-participa-la-forumul-la-nivel-inalt-africa-europa/,2020-03-06,About The Author
222,222,notabn.ro,Dacian Cioloş: Vrem să construim un partid mare.,"Fostul premier, Dacian Cioloş, a precizat că nu are de gând să fugă la Bruxelles, ci vrea să dovedească faptul că are curajul să candideze. El nu exclude o candidatură la alegerile prezidenţiale, iar în funcţie de rezultatele de la europarlamentare, va stabili dacă va candida şi în toamnă.
„Vrem să construim o alternativă. Societatea românească poate construi alternativă nu doar să răspundă unui mesaj negative adresat puterii. Suntem foarte apropiaţi de USR, nu am stability dacă o să avem o listă comună, dar vom colabora foarte bine. Cred că şi PNL are nevoie de oameni noi. Avem porţi deschise pentru a construi viitoarea guvernare”.
Legat de plecarea la Bruxelles prin asumarea candidaturii pentru europarlamentare, fostul premier a menţionat că putea să aibă un post la Bruxelles şi nu era nevoie să facă partid şi să candideze.
„O să fiu implicat şi disponibil chiar şi pentru alte candidature pentru următorii doi ani. Eu nu aveam nevoie de un partid pentru a fi plătit bine la Bruxelles, dar nu am miza asta. Eu voi rămâne în ţară şi nu voi părăsi politica românească.
Acum suntem la primele alegeri unde partidul este angajat şi trebuie să fie primul moment când trebuie să prezentăm oferta politică, iar numele meu este direct legat de acest partid. Mulţi români au aşteptarea asta, să mă vadă şi va trebui să obţinem un rezultat bun. Sunt importante europarlamentare pentru că vor influenţa semnificativ viitoarele alegeri prezidenţiale, locale şi parlamentare.
Noi n-avem multe resurse. Avem oameni. Din discuţii cu prieteni, colaboratori, consultanţi şi am ajuns la concluzia că mulţi au reproşat că nu îmi asum candidaturi. Acum tocmai asta fac şi poate o voi face şi în toamnă.
Deocamdată vom promova programul, viziunea şi vom face lucrul acesta direct, de aceea voi fi pe listă, iar cei care au încredere în noi, în mine, să fie siguri că voi rămâne în politica românească”, a mai precizat fostul premier",https://www.notabn.ro/dacian-ciolos-vrem-sa-construim-un-partid-mare/,2020-03-06,About The Author
223,223,notabn.ro,Începe Gărâna Jazz Festival,"Gărâna Jazz Festival XXII va avea loc între 12 și 15 iulie. Gărâna, satul dintre munți, va găzdui patru zile de concerte și experiențe muzicale dedicate pasionaților de jazz. Concertele se vor desfășura pe trei scene: în Poiana Lupului, Biserica Catolică din satul Văliug și Hanul La Răscruce, locul în care a avut loc prima ediție a festivalului, în urmă cu 22 de ani.
Pe scena din Poiana Lupului (în fiecare zi, începând cu ora 19): La Classe operaia va in Paradiso (lider al proiectului –Mircea Tiberian), Pink Freud, Youn Sun Nah & Ulf Wakenius, Sebastian Studnitzky Quartet, Kekko Fornarelli Trio, Elena Mîndru Finnection feat. Adam Bałdych, Bandes Originales (Courtois, Erdmann, Fincker), Avishai Cohen’s Big Vicious, Puba Jazz Connection, Adam Bałdych & Helge Lien Trio și Tore Brunborg, Roberto Fonseca Trio, Sly & Robbie meet Nils Petter Molvær feat. Eivind Aarset & Vladislav Delay, Rymden (Wesseltoft, Öström, Berglund), Stefano Battaglia Trio, Ekalavya (Abhijith PS Nair, Mohini Dey, Sandeep Mohan, Johnson, Roop), Stanley Clarke Band.
Pe scena de la Hanul La Răscruce (vineri-duminică, de la ora 14): Emil Bîzgă Quartet – Gipsy Blues, Exit Oz, Trigon, Benny Rietveld Ensemble, Horea Crișovan Acoustic Trip, Alex Calancea Band.
Pe scena de la Biserica Catolică din Văliug (vineri-duminică, de la ora 11): Gheorghe Fikl, Raul Kusak, Teodor Pop.
Programul complet, pe zile, al festivalului este disponibil pe www.garana-jazz.ro/program/programe-2018.
Gărâna Jazz Festival înseamnă patru zile de călătorii muzicale și tot atâtea zile de vacanță într-una dintre cele mai pitorești regiuni montane din România. Descoperă mai multe despre turismul din jurul festivalului aici.
Informații despre cazare, transport şi experienţa la Gărâna Jazz Festival sunt disponibile pe www.garana-jazz.ro.
Biletele şi abonamentele pot fi cumpărate on-line de pe www.garana-jazz.ro/bilete/, www.bilete.ro, www.eventbook.ro sau www.eventim.ro, precum și de la casa de bilete a festivalului, înainte de concerte.",https://www.notabn.ro/incepe-garana-jazz-festival/,2020-03-06,About The Author
224,224,notabn.ro,S-a aprobat construirea Monumentului Marii Uniri de la 1 Decembrie 1918 - Alba Iulia,"Camera Deputaților, for decizional, a adoptat proiectul de lege privind construirea Monumentului Marii Uniri de la 1 Decembrie 1918 – Alba Iulia.
,,Se aprobă realizarea monumentului Marii Uniri de la 1 Decembrie 1918 — Alba Iulia, județul Alba, pentru care se alocă de la bugetul de stat maximum 18.800 mii lei. Suma va fi utilizată pentru demararea lucrărilor necesare în anul 2017 și finalizarea acestora în anul 2018…”
Actul normativ prevede că Ministerul Culturii și Identității Naționale va asigura cel mult 10.300 mii lei pentru plata dreptului de autor și alocarea sumei de 8.500 mii lei în bugetul Consiliului Local Alba Iulia pe anul 2018 pentru realizarea lucrărilor de amenajare a pasajului ceremonial, reamenajarea Parcului Unirii și punerea în valoare a monumentului.",https://www.notabn.ro/s-aprobat-construirea-monumentului-marii-uniri-de-la-1-decembrie-1918-de-la-alba-iulia/,2020-03-06,About The Author
225,225,notabn.ro,"Alexandru Călinescu (profesor ieșean) în ,,Le Figaro”: ,,Bolnavul Europei este România”","Alexandru Călinescu, profesor de limba franceză la Universitatea ,,Alexandru-Ioan Cuza” din Iași, cunoscut dizident al regimului comunist, a publicat un articol în prestigiosul cotidianul francez „Le Figaro“, în care vorbește despre situaţia României în context european după incidentele grave înregistrate la protestul din 10 august 2018.
Articolul semnat de Alexandru Călinescu, fost director al Bibliotecii Centrale, apărut în ediția din 17 august, este intitulat „L’homme malade de l’Europe, ce n’est pas la Pologne ou la Hongrie, mais la Roumanie“.
„Nicăieri în Uniunea Europeană, nici în Polonia şi nici în Ungaria, atacurile împotriva justiţiei nu sunt atât de violente, abuzurile asupra libertăţilor nu sunt atât de numeroase şi de grave, iar politicienii aflaţi la putere atât de corupţi ca în România” se precizează în articolul scris de profesorul ieșean, citat de Adevărul.
,,Ceea ce s-a văzut pe ecranele televizoarelor seamănă cu atrocităţile comise de mineri în urmă cu 28 de ani, în iunie 1990, când «gulerele negre» – instigate de preşedintele de atunci, Iliescu, şi acoliţii săi – veniseră la Bucureşti să brutalizeze şi să disperseze manifestanţii adunaţi la Universitate şi să distrugă sediile partidelor de Opoziţie“ se mai arată în același articol.
,,Cum se explică decizia autorităţilor de a ordona în această zi o represiune de o violenţă extremă? Partidul de guvernământ (Partidul Social Democrat, social-democrat doar cu numele) avea o revanşă de luat: Diaspora a jucat un rol decisiv în alegerile prezidenţiale din 2014, care au consacrat victoria lui Klaus Iohannis în detrimentul candidatului «social-democrat». Răzbunarea a fost, cu siguranţă, un factor. Dar ceea ce a şocat mai mult în acţiunile de represiune din timpul protestului a fost recrudescenţa practicilor vechii Securităţi, din regimul comunist al lui Ceauşescu: insulte, ameninţări, arestări abuzive, maltratări. Cu Dragnea la conducere revine fantoma lui Ceauşescu. De o ambiţie bolnavă, acesta vrea să pună mâna pe ţară, înconjurat de o nomenclatură obedientă dispusă să-şi obţină privilegiile prin orice mijloace“, se mai arată în articolul profesorului Călinescu, conform sursei citate.
Sursă foto: revistaderecenzii.ro",https://www.notabn.ro/alexandru-calinescu-profesor-iesean-in-le-figaro-bolnavul-europei-este-romania-i/,2020-03-06,About The Author
226,226,notabn.ro,3 ani de la Colectiv. O confesiune.,"Acum trei ani eram la București. 30 octombrie fusese o zi de vineri. M-am trezit dimineața și când am dat drumul la TV am văzut grozăvia din noaptea trecută, de la Colectiv. Stăteam în fața televizorului și plângeam.
Duminică, pe 1 noiembrie, am mers la marș. Din Piața Universității până la locul tragediei. Nu fusesem niciodată la fosta fabrică „Pionieru” și nu ascultasem până atunci „Goodbye to Gravity”, deși mă consider rocker. Am văzut atâta solidaritate între oameni că m-a cotropit. Am pus lumânare. Și m-am rugat pentru cei arși.
Am văzut că e nevoie de sânge pentru răniții aflați în spitale. Am dat anunț în grupurile de magistrați să ne vedem la un anumit spital luni, a doua zi. La prima oră eram acolo. O doctoriță m-a recunoscut și mi-a mulțumit. M-am uitat la ea: era terminată fizic. Mi-a spus că toți medicii veniseră de acasă să ajute. Am îmbrățișat-o. Pentru mine era un erou. Toți erau. Mi-a spus însă că nu aveau nimic: nici condiții, nici proceduri, iar spitalul ei nu este pentru arși. M-a luat pe ascuns și m-a dus într-un salon. De fapt nu era un salon, ci un fel de cameră de trecere. Pe o masă de pe care fuseseră date jos lucrurile se afla un trup, acoperit cu un fel de folie de staniol. Era un bărbat, întubat. Abia mai respira, era sedat. M-a speriat ceafa: era groaznic de umflată, aproape cât spatele de lată. La câteva zile aveam să realizez că eu intrasem în acea cameră fără niciun fel de protecție, nimic, cu hainele de pe stradă peste care aruncasem un halat. Și pe lângă noi circulau oameni.
Mă uitam la om. Nu știam ce puteam face. Doctorița mi-a spus că trebuie dus undeva. Dar unde? Nimeni nu știa nimic. Mi-a spus doar că în câteva zile vor ceda organele, rând pe rând. Și așa se va întâmpla cu toți cei arși. Corpul lor nu poate respira. Atunci am realizat catastrofa care avea să vină….
Cu o grupă de oameni inimoși, majoritatea aflați în diverse țări străine, am format un grup pe Facebook, ”Comandament Colectiv” și am început să discutăm ce e de făcut și să facem presiune externă pentru a convinge autoritățile românești să solicite ajutorul extern. Deja găsisem spitale în străinătate dispuse să preia pacienții români dar nimeni nu solicita acest lucru! A trecut o săptămână până să se ceară asta și a început transportul răniților. Într-o seară mă sună bucuroasă doctorița: cel pe care îl văzusem eu era pe listă pentru Bruxelles. Părinții erau deja pe drum, mi-a spus. La câteva ore m-a sunat din nou: numele lui fusese tăiat de pe listă și cineva de la Minister pusese alt rănit pe avion. Eram revoltat: părinții îl așteaptă, el nu se mai duce, ce facem?! I-am alertat pe prietenii din Comandament. O prietenă a pus mâna pe telefon, a sunat la Minister și a obținut transportarea lui, totuși, dar către Viena. Am rugat-o să îi aștepte pe părinții lui la Bruxelles, să le anunțe noua situație și m-a asigurat că ea și românii care sunt din Asociația Belgia-România vor sprijini, dacă trebuie, deplasarea lor la Viena.
Le-am dat mesaj părinților prin sms să le explic ce se întâmplă. Mă uitam la televizor la avioanele care pleacă. Într-unul era și el. Prietenul meu, aș putea spune de acum. M-a sunat iar doctorița: îl luaseră și pe el, dar pe drum spre aeroport se terminase oxigenul din tuburile de pe ambulanță. Nu știam ce înseamnă asta. Aveam apoi să aflu despre condițiile de presurizare, dificultatea transportului cu avionul etc. El a ajuns în cele din urmă la Viena și o ambulanța specială l-a dus la spital. Am vorbit doar prin sms cu părinții. Mi-au spus că sunt acolo și e bine.
La două zile m-am întâlnit discret cu doctorița. Mi-a spus că în fișa de transfer nu era scris nimic despre bacterii. „Ce bacterii???” întreb eu stupefiat. Și îmi spune ce e în spitalele noastre. Îmi arată și un document medical: văd cu ochii mei un cuvânt care era, cred, „negativ” în dreptul mai multor denumiri de antibiotice. Realizez că în România bacteriile din spitale nu pot fi distruse. Și aflu că toți cei care merg în spitale sunt expuși, dar mai ales arșii pentru că ei au rănile deschise. Doctorița îmi spune că e o chestiune de siguranță națională, căci toate spitalele din România sunt în aceeași situație: noi dăm antobiotice ușor pentru orice infecție, astfel bacteriile care sălășluiesc în pereții din spitale au dezvoltat un fel de imunitate. Sunt revoltat și neputincios. Dacă în fișa de tranfer nu scrie nimic de bacterii și cei din Viena nu află la timp de ele, băiatul va fi infestat! Dau sms la părinții bolnavului: „Știți ceva de bacterii?” întreb eu. Neagă.
Am început să vorbesc cu amicii din presă. Să îi conving că ceva nu e în regulă. Dar nimeni nu vorbea fără document. Cuvântul meu că l-am văzut nu era de ajuns.
Între timp, voluntarii din Colectiv aveau să afle că autoritățile noastre au decis plata cazării și mesei aparținătorilor celor răniți aflați în străinătatate, dar că au dispus să nu dea relații nimănui despre starea pacienților. Așadar, nu puteam afla nimic: ei stăteau în străinătate pe banii României și li se părea normal să facă ce spun cei care dau banii.
S-a format pe wapp un grup de prieteni ai familiei bolnavului. Părinții lui m-au inclus și pe mine. Ne asigurau că el e mai bine. O zi. Două. Trei. Apoi a venit vestea: s-a stins…. Nu i-am întâlnit niciodată pe acești oameni. Azi, am trimis pe același grup un mesaj: „Un gând bun pentru …. și putere pentru familie”.
Sunt trei ani de când aștept să fac această confesiune. Nu voi rosti numele acelui băiat, însă. Nu încă. Diseară voi fi în centrul Clujului, alături de cei care vor comemora acest eveniment dramatic care a schimbat sau ar fi trebuit să schimbe România.
Cristi Danileţ, judecător Tribunalul Cluj.",https://www.notabn.ro/3-ani-de-la-colectiv-o-confesiune/,2020-03-06,About The Author
227,227,notabn.ro,"Centenarul Unirii, sărbătorit grandios la Alba Iulia, Capitala Marii Uniri. Galerie foto","Capitala Unirii de la 1918, Alba Iulia a avut parte de manifestări grandioase, sâmbătă, la 100 de ani de la Marea Unire. Manifestările au debutat dis-de-dimineață, la ora 7, cu un serviciu religios ținut în Catedrala Ortodoxă a Încoronării și au continuat, la ora 8, cu Marșul Unirii pe traseul Gara CFR-Bulevardul Ferdinand-Calea Moților și Parcul Unirea. A urmat apoi, citirea ,,Rezoluțiunii Adunării Naționale de la Alba Iulia”, eveniment desfășurat în Sala Unirii, primirea solilor din Cetățile de Scaun și reconstituirea istorică a Marii Adunări Naționale (paradă a portului popular) în Piața Tricolorulu, sfințirea și dezvelirea Monumentului Marii Uniri.
De la ora 15 a avut loc inaugurarea Podului Unirii și a Monumentului Marii Uniri, urmată deo grandioasă Paradă Militară, concertul ,,Cânt și suflet românesc” și un spectaculos foc de artificii ce a încheiat evenimentele din ziua de 1 decembrie în Capitala Unirii dar acre vor continua și duminică, 2 decembrie.
Cu 100 de ani în urmă, 100 000 de mii de români din toate colțurile țării, s-au adunat la Alba Iulia pentru a participa la Marea Unire de la 1918.
Sursă foto: MApN și basilica.ro",https://www.notabn.ro/centenarul-unirii-sarbatorit-grandios-la-alba-iulia-capitala-marii-uniri-galerie-foto/,2020-03-06,About The Author
228,228,notabn.ro,"La Iaşi a fost cod galben de viscol şi ninsori dar elevii Colegiului Național Militar ""Ștefan cel Mare"" au întins hora. VIDEO","Pe 24 ianuarie, Iașiul s-a aflat află sub cod galben de lapoviță și ninsoare. Miile de participanţi la aniversarea celor 160 de ani de la Unirea Principatelor Române au înfruntat viscolul şi zăpada în cele două ore, iar unii dintre ei s-au prins în tradiţionala horă a unirii.
Elevii Colegiului Național Militar „Ștefan cel Mare” au sfidat vremea şi au dat mână cu mână într-o horă pentru a se încălzi înaintea defilării. 🇷🇴🇷🇴🇷🇴.",https://www.notabn.ro/la-iasi-a-fost-cod-galben-de-viscol-si-ninsori-dar-elevii-colegiului-national-militar-stefan-cel-mare-au-intins-hora-video/,2020-03-06,About The Author
229,229,notabn.ro,"Festivalul Celtic Transilvania a adus activități de reconstituire istorică, muzica folk, rock si metal, în weekend, la Băile Figa",",,Festivalul Celtic Transilvania este un eveniment complex, unic în România, şi chiar în estul Europei, în care se combină armonios activitățile de reconstituire istorică a perioadei celtice a Transilvaniei, cu muzica folk, rock si metal. (…) În cadrul acestui eveniment ne propunem să aducem în atenția publicului, printr-o atmosferă inedită, aspecte mai puțin cunoscute ale vieții celților și a altor civilizații antice care între sec. VI. I.Hr. – IV D.Hr. au trăit în imediată apropiere a orașului nostru. Ai ocazia să vezi pe viu istoria care ai citit-o în cărți, sau să afli lucruri noi, inedite” spun organizatorii.",https://www.notabn.ro/festivalul-celtic-transilvania-a-adus-activitati-de-reconstituire-istorica-muzica-folk-rock-si-metal-in-weekend-la-baile-figa/,2020-03-06,About The Author
230,230,notabn.ro,Traian Băsescu: După 2012 nu am mai putut să-i demit pe Maior sau pe Coldea,"Fostul preşedinte al României, Traian Băsescu, a declarat că a vrut să-l demită pe adjunctul SRI Florian Codlea, după episodul de la Paris, din 2014, când au apărut fotografiile care au pus capăt carierei Elenei Udrea.
În contextul în care a fost întrebat dacă, în 2014, ar fi avut de gând să-l demită pe şeful de atunci al SRI, George Maior, Traian Băsescu a negat, dar a precizat că a vrut să-l demită pe adjunctul acestuia.
„Nu aveam cum să-l demit pe Maior, îmi trebuia votul Parlamentului şi nu aveam majoritate. Pierdusem din 2012. Pe Coldea da, am vrut să-l demit, dar îmi trebuia avizul şefului SRI pe care mi-am dat seama că nu-l puteam obţine.””
Traian Băsescu a precizat şi contextul în care a vrut să opereze schimbarea.
„Am vrut să-l demit pe Coldea pentru povestea de la Paris, pentru că s-a amestecat brutal în jocul politic. Imediat după ce au apărut fotografiile cu Elena Udrea şi Alina Bica, l-am chemat la mine şi au făcut un raport din care rezulta că nu au fost ei (SRI – N.R.), că nu ei au dat drumul acelui material, dar după ce am plecat de la Cotroceni am aflat de la un om apropiat că ei au fost”, a explicat Traian Băsescu în emisiunea moderată de Denise Rifai.",https://www.notabn.ro/traian-basescu-dupa-2012-nu-am-mai-putut-sa-i-demit-pe-maior-sau-pe-coldea/,2020-03-06,About The Author
231,231,notabn.ro,29 august-Ziua Tăierii capului Sfântului Ioan Botezătorul,"Taierea capului Sfantului Ioan Botezatorul este praznuita pe 29 august. Este ultima mare sarbatoare din anul bisericesc, pentru ca pe 1 septembrie incepe un nou an. Ziua Taierii capului Sfantului Ioan Botezatorul este o zi de post. Ni se cere sa postim in aceasta zi, pe de o parte ca sa nu ne asemanam cu Irod, care din cauza ospatului fara masura, a cerut ca Salomeea sa-i danseze si drept rasplata i-a oferit capul Sfantului Ioan Botezatorul, iar pe de alta parte, ca sa ne asemanam cu viata infranata a lui Ioan.
Exista persoane care au sustinut ca ziua Taierii Capului Sfantului Ioan Botezatorul prefigureaza Vinerea Patimilor. Si dupa cum postim in fiecare vineri, ca zi a rastignirii Domnului, tot astfel se cuvine sa postim si in aceasta zi.
Mentionam ca in afara posturilor de lunga durata, avem si posturi de o zi:
– miercurea, ziua in care Mantuitorul a fost vandut;
– vinerea, ziua in care a fost rastignit;
– pe 14 septembrie – Inaltarea Sfintei Cruci, in amintirea Patimilor Mantuitorului;
– pe 5 ianuarie, in Ajunul Bobotezei, in amintirea postului pe care il tineau in vechime catehumenii care urmau sa fie botezati in ziua praznuirii Botezului Domnului.
Sfantul Ioan Botezatorul s-a nascut in cetatea Orini, in familia preotului Zaharia. Elisabeta, mama sa, era descendenta a semintiei lui Aaron. Nasterea prorocului Ioan s-a petrecut cu sase luni inaintea nasterii lui Iisus. Nasterea sa a fost vestita de catre ingerul Gavriil lui Zaharia, in timp ce acesta slujea la templu. Pentru ca nu va da crezare celor vestite de ingerul Gavriil, Zaharia va ramane mut pana la punerea numelui fiului sau.
Exista o lunga perioada din viata Sfantului Ioan Botezatorul despre care nu avem informatii. Cunoastem ca s-a retras in pustiu, unde a dus o viata de aspre nevointe, pana in momentul in care a primit porunca sa inceapa sa predice. Rolul lui Ioan nu a fost doar acela de a pregati poporul pentru venirea lui Hristos, ci si acela de a-L descoperi lumii ca Mesia si Fiul lui Dumnezeu.
Din Evanghelie cunoastem ca Irod, la un ospat prilejuit de sarbatorirea zilei de nastere, a taiat capul Sfantului Ioan Botezatorul, la cererea Irodiadei. In acea vreme, Sfantul Ioan era intemnitat in castelul lui Irod de la Maherus. Ioan il mustrase pe Irod pentru traiul lui nelegiuit cu Irodiada, care era sotia fratelui sau. In ura ei de moarte, Irodiada a sfatuit-o pe Salomeea, fiica ei, care dansase si placuse oaspetilor si indeosebi lui Irod, sa ceara de la acesta capul Botezatorului ca rasplata.
Capul Sfantului Ioan a avut, dupa traditia Bisericii, o istorie aparte. El a fost de trei ori pierdut si de trei ori aflat. Prima si a doua aflare a capului este sarbatorita pe 24 februarie, iar A treia aflare a capului Sfantului Ioan Botezatorul este praznuita pe 25 mai.
In ziua de 29 august, cand praznuim Taierea capului Sfantului Ioan Botezatorul, exista credinta in popor ca nu trebuie sa se foloseasca cutitul, totul se rupea cu mana. In popor se vorbea si de inceperea unui post, numit „de la cruce pana la cruce”, un post care tinea pana pe 14 septembrie (Inaltarea Sfintei Cruci), neconsemnat in calendarul crestin, care avea rolul de a-i curati pe cei care au savarsit omoruri sau alte pacate grave.
Tot in popor era intalnita si interdictia de a taia si manca fructe si legume cu forma rotunda, de exemplu pepenele nu era consumat in aceasta zi. Subliniez ca aceste obiceiuri nu au legatura cu Sfanta Scriptura si Sfanta Traditie, deci, nu trebuie respectate.
Adrian Cocosila, crestinortodox",https://www.notabn.ro/29-august-ziua-taierii-capului-sfantului-ioan-botezatorul/,2020-03-06,About The Author
232,232,notabn.ro,Cu tancul prin lanul de maci sau de ce nu curge Mureșul prin Timișoara?,"Autor: Daniel Funeriu
În articolul „Diferenţa între Cluj şi Timişoara: Clujul e cosmopolit, Timişoara e provincială, părerea unui fost ministru implicat într-un scandal cu interlopii într-un club din… Timişoara” prezentaţi, sub acoperirea unor insinuări meşteşugit formulate (astfel încât să nu puteţi fi acuzaţi în instanţă de nerespectarea dreptului la imagine), 100% minciuni referitoare la persoana mea. Mai mult, aceste minciuni sunt neasumate nominal, sub acoperirea (unii ar spune laşă, dar eu aş prefera să nu le dau dreptate) a unei semnături colective: „Redacţia”. Păcat pentru oraşul curajului, Timişoara. Sunt pictat în articolul dumneavoastră ca 1) non-Timişorean, 2) scandalagiu prin cluburi, 3) intrat într-un con de umbră, dornic de publicitate. Realitatea este următoarea:
Oricine poate să decidă dacă sunt sau nu timişorean în condiţiile în care:
cu echipa de şah de la Generală 18 am reprezentat Timişoara la finala naţională
am adus Colegiului Bănăţean mai multe premii naţionale şi internaţionale la chimie în anii liceului
am dus pe cheltuiala mea în anul 1990, în Franţa, răniţi timişoreni la revoluţie care, în loc să îşi piardă piciorul, au fost vindecaţi. Aveam 19 ani atunci şi nu eram bogat
în 1989 am luat premiul doi la olimpiada de chimie a Franţei, spunând sus şi tare în toate interviurile de atunci din presa franceză că sunt timişorean
am terminat şef de promoţie la una dintre cele mai prestigioase universităţi din Franţa, Universitatea din Strasbourg şi m-am mândrit întotdeauna cu liceul meu din Timişoara
am fost (din datele mele) primul timişorean care şi-a luat doctoratul cu un laureat Nobel, magna cum laude
am curăţat, din postura de ministru, cu preţul distrugerii mele mediatice, crusta de impostură reprezentată de frauda la bacalaureat şi plagiatele din doctoratele politicienilor
sunt, probabil, singurul timişorean care are o lege, lăudată de Comisia Europeană, care îmi poartă numele
sunt unul dintre timişorenii care au publicat articole ştiinţifice în marile jurnale ale lumii
am adus României cea mai mare realizare ştiinţifică din istoria ei: laserul de la Măgurele
am semnat din postura de ministru construcţia a patru institute de cercetare în Timişoara precum şi alocări substanţiale prin care UPT a reuşit să finalizeze şantierul bibliotecii
am adus onoare Timişoarei şi României şi când am lucrat în mari universităţi din Franţa, şi în SUA, şi în Japonia sau Germania.
Desigur, autorii ignoră elemente de biografie uşor verificabile: părinţii mei au studiat literele la Universitatea din Timişoara. Tatăl meu este un cunoscut intelectual al urbei noastre, prin mâna căruia au trecut mulţi studenţi şi de care sunt foarte mândru. Până la plecarea mea în Franţa, la 17 ani în 1988, am trăit tot timpul în Timişoara în afară de primele luni din viaţă, când părinţii mei au fost repartizaţi la Birchiş, jud Arad şi o scurtă perioadă în 1976-1977 când, după moartea prematură a mamei mele, am locuit cu bunicul meu la Săvârşin. Tata a lucrat la Academie, iar mama la Universitate.
Doamna Kiefer mi-a fost învăţătoare la Generală 24, fantastica doamnă Schoereg la Generală 18, Latici ne „chinuia” la gimnastică, Jicman m-a învăţat excelenţa în şah, Miţaru mi-a fost antrenor la Poli, am plâns de fericire când Poli a bătut pe Celtic şi de necaz când ne-a surclasat Craiova în finala cupei. Doamnele Bădună şi Uriţescu mi-au fost diriginte la Generală 18, dl. Gafencu director la Colegiul Bănăţean, Faur, Putnoki, Vert, Niculescu fantastici profesori în liceu, soţii Pârlea şi Chiriac de la facultate îşi luau din timpul lor să mă pregătească.
Mă mândresc cu sora mea, şi ea elevă la Generală 18 şi Colegiul Bănăţean. Mă mândresc cu faptul că intelectuali de marcă ai oraşului, Marcel Tolcea, Daniel Vighi, Mircea Mihăieş, Vasile Popovici, dar şi tinerii oameni de ştiinţă de viitor, îmi fac onoarea prieteniei lor. Mă mândresc cu colegi care astăzi sunt somităţi, Tudor Oprea, Traian Sulea, Mihai Gafencu şi mulţi, mulţi alţii cu care chefuiam la Gărâna, coboram pârtiile la Semenic şi mâncam pizza la Flora şi îngheţată la Violeta.
Cu colegii mei ne schimbam, pe sub mână, casetele cumpărate în „Ocico Piaţ” cu Dire Straits şi Pink Floyd, tot cu ei făceam contrabandă cu Eurocrem sau, cei mai curajoşi, cu cafea. Cu Găleancu şi Răzvan Duţescu mergeam şi ne holbam la combinele muzicale de la Consignaţia. Teii plantaţi când eram şcolar umbresc şi parfumează plimbările romantice ale adolescenţilor de azi, colega de bancă de la liceu a fost prima care mi-a făcut inima să tresară, Şerban Foarţă ne era oaspete drag în casă, de la profesorul Tohăneanu am învăţat, în lungile seri petrecute în apartamentul său de pe strada Tuşnad, puţina latină pe care o ştiu dar şi fineţea verbului şi a poeziei româneşti, cu care mă mândresc. Foştii mei colegi de liceu sunt oamenii care astăzi îi însănătoşesc pe timişoreni sau le sunt profesori în universităţile noastre.
Lui Ildiko Achimescu i-am dat primul interviu şi ea m-a încurajat în 1986 să nu spun nimic despre partid şi Ceauşescu dacă nu vreau. Da, sunt născut în Arad şi nu e nimic jenant în asta. Biologia nu te întreaba, atunci, când ai chef să naşti, iar părinţii mei, precum orice om normal la cap, nu şi-au imaginat că locul naşterii va da prilejul unor minţi tulburi să vadă în asta vreo problemă. În niciun caz unor minţi de timişoreni adevăraţi.
Aradul şi Timişoara au vocaţia de a se dezvolta împreună şi numai imbecilii pot să se cramponeze de presupuse rivalităţi specifice copiilor care îşi fură unii altora jucăriile. Da, timişorenii m-au învăţat să nu îmi fie frică să schimb lumea dacă pot, ei m-au învăţat să îi respect pe ceilalţi indiferent de origini sau limbă maternă, ei m-au învăţat să apreciez frumosul, să-i dispreţuiesc pe bătrânii securişti, să am curajul adevărului, indiferent de cât de improbabil sau greu de acceptat este el. Timişoara m-a învăţat să mă simt acasă oriunde în lume! Aceste mii de fire, unele abia perceptibile, mă fac să mă simt nu doar timişorean prin acte, ci timişorean în ADNul meu de om, oriunde viaţa m-a dus în lumea asta.
Mă pictaţi ca fiind un „implicat în scandaluri cu interlopi în cluburi”.
Dacă mi-aţi fi inspirat un minim de umor aş descrie nefericitul eveniment cam aşa: am intrat într-un club unde, de la înălţimea celor 1m71 şi greutatea celor 68 de kile, profitând din plin de tehnicile învăţate în laboratoarele de chimie ale unor laureaţi Nobel, am văzut cinci matahale (1m90 şi 120kg) de interlopi. După ce am dat gata două sticle de vodcă şi trei de vin, am sărit la ei şi i-am bătut măr.
Dar nu, capacitatea dumneavoastră de a răstălmăci orice afirmaţie mă obligă la un penibil exerciţiu de pedagogie a evidenţei, lesne de intuit pentru oamenii obişnuiţi, dar, din fericire, şi văzută de martori: din senin, un client masiv căruia i-am spus, în urma privirilor sale insistente, „bună ziua, e frumos aici” a încercat să îmi ardă pumni în cap. Protejându-mă am încasat pumnii pe braţe, iar personalul clubului l-a extras rapid de acolo. Nu am depus plângere dintr-un motiv simplu: nu au fost urmări fizice iar pe video se vedea prost ce s-a întâmplat exact (deci era greu de câştigat un proces lung). Mai ales, însă, am aflat că respectivul (un anume Boncu) era deja cu probleme penale pe rol şi avea un copil. Asta e tot.
Merg în cluburi? Da, absolut. Am fost în cluburi, singur sau cu prieteni, la Paris, Londra, Las Vegas, Tokyo, Osaka, Sydney, Strasbourg, Nisa, Bucureşti, Cluj, Iaşi, Chişinău, New York, Arad, Văliug, Manchester, San Diego, Los Angeles, Tijuana, Mamaia, Braşov, Sibiu, Alba Iulia, Montreal, Suceava, Munchen, Frankfurt, Vienam Budapesta, Praga, Varşovia şi cu siguranţă am uitat unele. Şi nu am fost agresat niciunde. Aşadar agresiunea, spune ceva despre mine sau despre oraş?
Da, merg în cluburi, restaurante, baruri, cafenele, teatre, tot aşa cum ţin conferinţe ştiinţifice în faţa minţilor luminate din marile universităţi ale lumii: Zurich, Strasbourg, Paris, Bordeaux, Berlin, Munchen, Tokyo, Tsukuba, Osaka, Sydney, Melbourne, Montreal, Los Angeles, Lausanne, Dublin, Florenţa, Singapore, Timişoara, Bucureşti, Iaşi, Cluj. Îmi place deopotrivă să întâlnesc minţile luminate ale urbei, dar şi tinerii care se distrează sau adulţii care discută la o specialitate culinară de-a locului. Da, îmi place să beau uneori un vin bun, un coniac de calitate, o bere cu prietenii la un meci sau o vodca sanatoasă la nervi.
Nu cer „redacţiei” niciunei gazete să scrie despre numeroasele lucruri bune pe care le-am făcut în viaţa mea. Dar cred că e abject să decupezi o bucăţică minusculă din realitate, să o colorezi în cele mai sumbre culori, să îi pui fundiţă stilistică şi să o livrezi ca articol de presă, din care orice cititor neinformat trage concluzia că eşti un om de nefrecventat, darmite de votat. Or, e bine cunoscut, pentru persoanele publice e important ca imaginea să fie cât mai aproape de realitate. Neasumarea nominală a articolului îmi aminteşte de acţiunile benzilor cagulate de interlopi care lovesc paşnicii trecători şi fug.
Afirmaţi că ceea ce spun despre Timişoara este pentru că aş fi într-un con de umbră mediatic şi aş dori să atrag atenţia asupra mea.
Dincolo de faptul că une e oraşul, alta sunt timişorenii, constatarea e… genială! Dacă asta aş fi dorit, bravo mie, am şi reuşit. Dar, desigur, e uşor de ponegrit şi greu de investigat. Da, în 2014, după o candidatură eşuată la Parlament (când domnul Robu s-a opus sugestiei făcute de Crin Antonescu a unei candidaturi comune a forţelor anti-PSD, evident câştigătoare) şi unde aproape 20% dintre timişoreni m-au votat după o campanie scurtă şi senină, am contracandidat-o pe doamna Elena Udrea la şefia PMP. Şi am pierdut.
E limpede că din aceste experienţe orice om, care nu este cuprins de sindromul mesianic, înţelege că timpul său nu a venit şi e cazul să îşi vadă de ale lui. Ceea ce am şi făcut reîncepând activitatea mea de cercetător la Strasbourg.
Mai mult, în 2014 DNA a deschis o anchetă, celebrul dosar Microsoft, în care am fost investigat. Decenţa care mă caracterizează mi-a dat încă un motiv să mă retrag pe perioada anchetei. Anchetă care a stabilit, după trei ani, adevărul: şi anume că nu am comis nicio faptă penală. Altfel spus DNA mi-a pus ştampila de om onest, lucru pe care toţi cei care au interacţionat cu mine îl ştiu. Acum, prin activitatea mea profesională, sprijin Guvernul Republicii Moldova să alinieze cât mai repede şi cât mai bine ţara fraţilor noştri la standardele UE în educaţie şi cercetare.
Şi da, ca orice cetăţean, fac observaţii despre ceea ce observ în România. Şi nu am de gând să tac, oricât de mulţi sunt acei oameni de rea credinţă care răstălmăcesc spusele mele, ponegrindu-mă profilactic în perspectiva anilor electorali 2019 şi 2020. Nu m-au impresionat nici campaniile Antenei 3, care se bazau pe documene şi imagini trucate, pentru că reuşisem să curăţ puţin învăţământul de spăgăraiul de la bac şi universităţi, nu m-a speriat nici ancheta DNA, ştiindu-mă nevinovat, nu m-au intimidat nici gloatele de sindicalişti, mafioţi şi milionari, care scoteau în stradă oamenii minţindu-i, nu m-au deturnat din drumul meu drept nici parlamentarii care cerşeau avantaje meschine pentru ei şi acoliţii lor, nu m-au intimidat nici eşecurile inerente politicii, dar nu mi-a luat minţile nici succesul adesea obţinut. Ştiţi de ce? Pentru că aşa m-au învăţat timişorenii mei să fiu: puternic şi drept ca laserul!
PS: Şerban Foarţă mi-a dedicat traducerea lui Mallarmé în română astfel:
Lui Dan, cu mină de grafit,
-Un diamant ce-a tras la fit-
Traducerile, rele bune,
Din diamante fac cărbune,
Sfidând tot simţul nostru rimic,
Lui Pierre deci, un salut… alchimic
PS: pentru a evita trunchieri nefericite sau de-a dreptul abjecte, preluarea acestui text de către presă este posibilă doar în integralitatea sa. Un exemplu de abjecţie, dar nu nemaivăzut în presă ar fi un titlu gen: „Funeriu se laudă că a fost în cluburi din Las Vegas” :))) Să râdem, zic… Vă mulţumesc.",https://www.notabn.ro/cu-tancul-prin-lanul-de-maci-sau-de-ce-nu-curge-muresul-prin-timisoara/,2020-03-06,About The Author
233,233,notabn.ro,Latest,"După ce săptămâna trecută, alte două batalioane din compunerea Brigăzii 81 Mecanizată General ,,Grigore Bălan” au sărbătorit 25 de ani de la înființare, joi, 5 martie, a venit rândul artileriștilor de la...",https://www.notabn.ro/latest/,2020-03-06,
234,234,notabn.ro,"Masivul Rarău, în mantie argintie. Album foto","Cu toate că, în regiunile joase, stratul de nea se lasă așteptat, munții s-au împodobit deja cu un strat argintiu de zăpadă, spre bucuria drumeților care s-au încumetat să le străbată potecile. Printre aceștia se numără și bistrițeanul Albert Gavrilă care a surprins și postat pe rețelele de socializare mai multe fotografii din Masivul Rarău.
Vara sau iarna acest masiv oferă priveliști dintre cele mai spectaculoase. Din oferta atractivă a Masivului Rarău fac parte: Pietrele Doamnei, Piatra Șoimului, Peștera cu Lilieci, specii de viețuitoare protejate prin lege (floarea de colț, papucul doamnei, liliacul comun mic, urs, cerb, râs etc). Legenda spune că acest masiv a primit denumirea de la numele domnitorului Petru Rareș, iar Pietrele Doamnei, una dintre atracțiile principale ale masivului, de la soția domnitorului.
Sursă foto: Albert Gavrilă",https://www.notabn.ro/masivul-rarau-in-mantie-argintie-album-foto/,2020-03-06,About The Author
235,235,notabn.ro,Creştinul poartă deschisă nu zid al împărăţiei,"Autor: Wilhelm Danca
Am stat săptămâna trecută câteva zile într-o Casă de Exerciții spirituale la München, în Germania. Când am ajuns în fața Casei am văzut o poartă mare și înaltă și, în dreapta, una mai mică. Pe poarta mare intrau mașinile, iar pe cea mică oamenii pe jos. Cine intra pe poarta mică trebuia să-și plece capul puțin. Doar cei mici sau de statură mai mică nu se aplecau. Mi-am zis: iată, avem aici o invitație indirectă! Cine vine la exerciții spirituale trebuie să-și plece capul, adică să se umilească.
În Evanghelia de astăzi 25 august 2019 a fost vorba despre poartă, în special, despre poarta îngustă a împărăției. Poarta este un loc de trecere, se intră și se iese dintr-o casă, dintr-un spațiu circumscris. Poarta că să fie poartă ar trebuie să fie mereu deschisă sau întredeschisă. Când este închisă poarta devine zid. Își schimbă menirea, funcția, rolul și, de aceea, poarta închisă deranjează. Imaginați-vă că sunteți în vizită într-un oraș străin și vreți să intrați într-o biserică. Dacă ușa de la intrare este închisă, vă veți simți frustrați. Garantat!
Simbolul porții ca loc de trecere în împărăția lui Dumnezeu este frecvent în Sfânta Scriptură. În Mt 7, 13 suntem îndemnați să intrăm pe „poarta cea îngustă”. Același lucru ni se spune la Lc 13,24, adică să ne străduim să intrăm pe „poarta cea strâmtă”. În In 10,7 Domnul spune: „Eu sunt poarta. Dacă cineva intră prin mine, va fi mântuit”. Lucrul acesta ar fi trebuit să-l înțeleagă și ascultătorii lui Isus din Evanghelia de azi. Și încă ceva, și anume că împărăția lui se construiește pe fapte de dreptate care izvorăsc din iubire. Din iubirea de Dumnezeu și de aproapele.
Domnul este poarta cea îngustă, dar mereu deschisă, pentru că este iubire necondiționată, milostivire. Creștinii sunt chemați să devină poartă a împărăției prin trăirea iubirii milostive. Astfel inaugurează împărăția lui Dumnezeu aici pe pământ, nu după moarte. Din păcate deschiderea împărăției este întârziată sau blocată de unii dintre noi. Devin zid sau se umflă cu ei înșiși și nu mai încap pe poarta îngustă a iubirii. Poate din cauza funcțiilor, a banilor, a puterii, a plăcerilor etc. Nu știu.",https://www.notabn.ro/crestinul-poarta-deschisa-nu-zid-al-imparatiei/,2020-03-06,About The Author
236,236,notabn.ro,Comunicat de presă - Administrația Prezidențială,"Alocuțiunea Președintelui României, domnul Klaus Iohannis, susținută în cadrul festivității de deschidere a Galei Profesorului Bologna, ediția a X-a
Președintele României, domnul Klaus Iohannis, a susținut vineri, 19 mai a.c., la Palatul Cotroceni, o alocuțiune în cadrul festivității de deschidere a Galei Profesorului Bologna, ediția a X-a.
Vă prezentăm în continuare textul alocuțiunii:
‘Domnule Președinte al Alianței Naționale a Organizațiilor Studențești din România,
Stimați profesori și cercetători,
Dragi studenți,
Doamnelor și domnilor,
Bine ați venit la Palatul Cotroceni, la aniversarea celei de-a zecea ediții a unuia dintre cele mai inovatoare proiecte gândite și organizate de către studenții din România!
În condițiile în care de cele mai multe ori tindem să asociem învățământul superior cu excelența în cercetare, ne-am întâlnit astăzi, aici, pentru un proiect care pune în evidență latura formativă a vieții universitare.
În definitiv, extinderea frontierelor cunoașterii umane trebuie să fie urmată de transmiterea acestor cunoștințe către generațiile viitoare.
Îmi amintesc cu plăcere, cu mare plăcere, că prima ediție a Galei Profesorului Bologna s-a ținut la Sibiu, pe vremea când eram încă Primar, și în anul în care orașul a avut onoarea de a primi titlul de Capitală Europeană a Culturii, o premieră pentru România.
Atunci, în 2007, vremurile erau diferite. Existau aproape un milion de studenți într-un sistem greoi și încărcat, în care calitatea era pusă la încercare de o lipsă cronică de spații educaționale și de un număr insuficient de cadre didactice.
În doar 10 ani, peisajul din învățământul superior s-a schimbat radical. Astăzi avem mai puțin de 500.000 de studenți.
Deși există un stereotip la noi că ‘toată lumea merge la facultate’, România este în realitate la coada clasamentelor europene cu privire la proporția tinerilor care finalizează studiile universitare. În plus, aproape unul din 15 tineri studenți români învață în afara granițelor, iar mulți dintre ei nu vor avea ocazia să-și folosească vreodată talentul și cunoștințele în țara lor.
Trăim mai multe crize simultan: pe de o parte, tinerii au acum cea mai mică pondere în totalul populației din întreaga istorie a României. Pe de altă parte, prea puțini dintre aceștia sunt educați la un nivel la care să fie pregătiți pentru a face față unei lumi și unei economii aflate într-o schimbare rapidă.
Aceste realități dure nu mai pot continua. Avem nevoie nu de schimbări minore și dese, ci de schimbări profunde, gândite pe termen lung.
În dorința de a contribui la modernizarea sistemului de învățământ, am inițiat încă de anul trecut proiectul ‘România educată’, al cărui obiectiv este tocmai promovarea unei culturi a succesului în educație, bazată pe muncă, performanță, talent, onestitate și integritate.
La intrarea în cel de-al doilea secol de existență ca stat modern și unitar, este important ca educația și cercetarea să dobândească o fundație solidă și predictibilă.
Copiii și părinții au tot dreptul să știe încă de la început la ce se pot aștepta din partea sistemului public de învățământ.
Orice reformare a educației pe o bază incluzivă trebuie să țină cont de profilul generațiilor actuale și de evoluția societății, dar și de nevoile legitime ale cadrelor didactice.
Încă de anul trecut, când proiectul ‘România educată’ s-a axat mai ales pe consultarea publicului larg privind viziunea pe termen lung în domeniile educației și cercetării, am vorbit despre profilul cadrului didactic.
Ceea ce a devenit însă clar pe parcursul dezbaterilor a fost rolul absolut esențial al calității profesorilor, atât din sistemul universitar, cât și din sistemul preuniversitar.
De aceea, în acest an am constituit un grup de lucru dedicat carierei didactice. Alături de reprezentanți ai autorităților, societății civile, parteneri sociali și de experți în educație, ne propunem să facilităm un larg acord asupra unor soluții pentru principalele probleme care afectează, încă de la formarea inițială, parcursul profesional al cadrelor didactice.
Mai mult, putem vorbi în numeroase cazuri de o atractivitate relativ scăzută a carierei în învățământ, comparativ cu alte opțiuni profesionale, din motive care țin atât de respectul în societate, cât și de salariile din sistem, mai ales în zona debutanților.
Dacă ar fi să alegem un singur punct din care să începem reașezarea sistemului educațional românesc, acesta ar fi probabil cariera didactică, prin încurajarea celor mai buni absolvenți să aleagă misiunea nobilă de a forma generația viitoare.
Orice transformare a sistemului de învățământ și orice reformă a carierei didactice are în primul rând nevoie de modele, de exemple de bună practică, care pot să ofere expertiză, dar, mai ales, care pot să genereze încredere în sistemul de învățământ românesc.
O parte dintre aceste modele se află astăzi aici, în această sală, după ce meritele lor au fost recunoscute de studenții pe care i-au format de-a lungul anilor.
Dar faptul că sunteți aici contează probabil mai puțin decât prezența dumneavoastră zi de zi în aule și în sălile de seminar din universitățile României. Acolo aveți ocazia de a schimba viitorul și de a contribui la transmiterea mai departe a valorilor noastre, a cunoștințelor teoretice și abordărilor practice pe care studenții le vor folosi tot restul vieții.
Stimați invitați,
Prezența dumneavoastră aici atestă că, în fața unor provocări dificile și într-un mediu exigent, ați reușit să vă faceți remarcați și îndrăgiți de studenți.
Aceștia au considerat că meritați să fiți premiați, că trebuie să vă numărați printre acele modele despre care am vorbit anterior.
În fiecare zi, studenții se îndreaptă fericiți spre cursurile și seminariile pe care le susțineți, iar foștii dumneavoastră studenți își folosesc cunoștințele pe care i-ați ajutat să le dobândească pentru a-și construi cariere de succes.
Cred că toate acestea vă transformă în modele, dar, mai ales, în veritabili vectori de schimbare pentru comunitate și pentru România, în general.
Vă mulțumesc pentru prezența la evenimentul de astăzi și am convingerea că, prin continuarea Galei Profesorului Bologna, vom avea, și pe viitor, ocazia de a afla nume ale unor profesori care transformă zi de zi România în România educată.
Vă felicit pentru realizările dumneavoastră și vă mulțumesc!’
Departamentul Comunicare Publică",https://www.notabn.ro/comunicat-de-presa-administratia-prezidentiala/,2020-03-06,About The Author
237,237,notabn.ro,Cât câştigă un europarlamentar?,"Europarlamentarul USR, Clothilde Armand, a făcut public veniturile obţinute şi cheltuielile pe care le are un europarlamentar la Bruxelles.
Iată lista completă cu salariul şi cheltuielile cu biroul de europarlamentar, diurne, cazare, transport etc.
„După ce v-am informat despre veniturile unui consilier local la Primăria Sectorului 1, vreau să vă dezvălui care este retribuția unui europarlamentar.
Indemnizația netă a europarlamentarilor este de 6826 euro lunar, independent de prezență.
Pentru fiecare zi de prezență la Bruxelles sau Strasbourg europarlamentarii mai primesc o diurnă forfetară de 320 euro. Cazarea, masa și transportul local nu se decontează, find plătite din această sumă. Sunt prezentă 3 zile pe săptămână la Bruxelles iar o dată pe lună merg la Strasbourg, unde stau 4 zile.
Europarlamentarii primesc separat o alocație de 4500 euro lunar pentru activitatea birourilor parlamentare. FYI: am aflat informal că doar 17 din cei 750 europarlamentari din mandatul 2014-2019 au returnat banii rămași nefolosiți din această alocație. Eu am folosit sumele primite până acum pentru chiria și echiparea biroului din București (vă voi invita la deschidere în data de 4 octombrie). Voi mai deschide înca 3 birouri parlamentare în afara Bucureștiului. La încetarea mandatului, voi returna Parlamentului European partea din această alocație rămasă nefolosită.
Asistenții unui europarlamentar sunt plătiți direct de Parlamentul European, în limita sumei brute de 25000 euro lunar. Salariile sunt fixate de Parlament în baza unei grile salariale. Am recrutat până acum 4 asistenți parlamentari, din care 2 la Bruxelles și 2 în București.
Echipa mea pregătește o aplicație IT care va permite publicului să vadă toate cheltuielile unui europarlamentar.
Iată datele financiare incepand cu 17 iunie 2019, data la care mi-am început activitatea la PE.",https://www.notabn.ro/cat-castiga-un-europarlamentar/,2020-03-06,About The Author
238,238,notabn.ro,"O tânănă arhitect, desenează şi produce bijuterii într-un atelier din Cluj-Napoca","A absolvit Facultatea de Arhitectură din cadrul Universității Tehnice din Cluj-Napoca, iar la momentul își urmează cursurile de doctorat la aceeaşi universitate. Pe lângă doctorat, lucrează ca arhitect și designer la Monom Jewellery. Bijuteriile monom sunt niște bijuterii minimaliste, create cu mâna, a căror eleganță este dată de formele geometrice, liniile fine și materialele prime scumpe. Inelele, cerceii, brățările și broșele sale de argint completează perfect formele rotunjite ale corpului uman.
Colecția denumită monom „PIATRA” a fost special creată pentru webshop-ul „Castel în Transilvania”. Creațiile artistei sunt rezultatul simbiozei dintre argint și piatră – ambele materiale simbolizând strălucirea vremurilor trecute, durabilitatea și eleganța. Bijuteriile au fost inspirate din tradiția conform căreia, dacă ne aflăm într-un loc nou, luăm cu noi câte o piatră locală, care să ne poarte noroc. Asemenea pietre-bijuterii – coliere, cercei, inele din argint – transilvănene, care sunt menite să ne poarte noroc, ne sunt oferite de colecția unică marca monom.
„Plănuim ca în 2020 să ne extindem vânzările pe piaţa din Europa.“
În 2016, şi-a pus la bătaie economiile de 2.000-3.000 de euro pentru a începe, iar ulte­rior şi-a făcut propriul atelier în Cluj-Napoca, l-a dotat cu echipa­men­tele necesare, iar in­ves­tiţia totală în business, de-a lun­gul celor trei ani de acti­vitate, s-a ridicat la 100.000 de euro.
Georgiana Ciceo îşi aminteşte că primii săi clienţi au venit din mediul online, după ce au văzut creaţiile sale pe reţelele de socia­li­zare, iar o bună parte din ei au revenit, în timp, cu comenzi. „Revenirea lor e o vali­da­re că facem ceea ce trebuie.“
Compania are propriul atelier în Cluj-Napoca, unde realizează bijuterii din metale semipreţioase şi preţioase, materie primă ce vine în mare parte din afara ţării, de la furnizori din Austria şi Marea Britanie. „Am ales să facem noi producţia in-house din mai multe motive. În primul rând, am considerat că putem controla mult mai bine procesul de producţie, costurile şi ajustarea lor.“
Preţul unei perechi de cercei, spre exemplu, porneşte de la 25 de euro, potrivit datelor de pe site-ul companiei. Un colier costă 90-100 de euro.
Georgiana Ciceo spune că anul 2019 s-a încheiat cu venituri de aproximativ 30.000 euro, în creştere faţă de anul trecut. „Pentru anul 2020 plănuim să lansăm o colecţie în sfera de wedding, cu produse destinate celor ce aleg să facă pasul cel mare în anii ce urmează precum verighete, bijuterii aparte pentru mirese şi, bineînţeles, inele de logodnă. Plănuim, de asemenea, extinderea vânzărilor pe piaţa din Europa.“
Georgiana Ciceo îşi doreşte ca pe termen mediu şi lung brandul Monom să îşi menţină ritmul de creştere de până acum, să fie cunoscut la nivel naţional şi să fie prezent la cât mai multe târguri internaţionale şi în magazine partenere din afara ţării.",https://www.notabn.ro/o-tanana-arhitect-deseneaza-si-produce-bijuterii-intr-un-atelier-din-cluj-napoca/,2020-03-06,About The Author
239,239,notabn.ro,"Parcul industrial Câmpia Turzii a atras investiţii de 5,2 mil. euro de la trei companii care vor crea 90 de locuri de muncă.","Parcul industrial Câmpia Turzii din judeţul Cluj, operaţional din 2016, a atras investiţii de 5,2 mil. euro de la trei companii care vor crea 90 de locuri de muncă. Primii investitori din parcul din Câmpia Turzii sunt Marco Plast, Sosim Trans şi Berg Banat.
„Parcul industrial are momentan trei rezidenţi care au ocupat patru parcele din cele cinci existente. Cele trei companii şi-au asumat investiţii de 5,2 milioane de euro şi crearea a 89 de noi locuri de muncă“, a spus Remus Matei, directorul parcului industrial Câmpia Turzii.",https://www.notabn.ro/parcul-industrial-campia-turzii-atras-investitii-de-52-mil-euro-de-la-trei-companii-care-vor-crea-90-de-locuri-de-munca/,2020-03-06,About The Author
240,240,notabn.ro,Bistrița. Profesorul Ioan Bâca escaladează cel mai mare vulcan din Asia (vf. Damavand 5610 m). VIDEO,"Profesorul de geografie, Ioan Bâca se află într-o expediție în Iran, alături de mai mulți prieteni bistrițeni. Ei escaladează cel mai mare vulcan din Asia. De dimineață grupul se îndreaptă spre vârful Damavand (5610 m).
„Ultimii pași spre vf. Damavand (5610 m), cel mai mare vulcan din Asia și cel mai mare munte din Iran (Munții Alborz). Mulțumesc pentru suport: Codrin Someșan (Techno Energy Bistrița), Dan Macarie (West Car Bistrița), Adrian Mircea Dura (Ady Dura Servprodcom Bistrița), Morar Alin Ciprian (MAC GSM Bistrița), Claudiu Ionaș (Rodna) și senator Nelu Simionca din Bistrița. Altitude Expedition Team Damavand Iran 2018: Ovidiu Popescu, Bogdan Musteață, Adrian Tânjală și Ioan Bâca (Proiect România 100)”, menționează profesorul pe pagina sa de Facebook.",https://www.notabn.ro/profesorul-ioan-baca-insotit-de-mai-multi-bistriteni-escaladeaza-cel-mai-mare-vulcan-din-asia-vf-damavand-5610-m-video/,2020-03-06,About The Author
241,241,notabn.ro,Dacian Cioloș: Executia bugetară arata efectele nefaste ale involuției fiscale și bâlbelor legislative,"Pentru cei interesați de tendințele fiscale ale țării, colegii din Platforma România 100 au realizat o analiză dintr-un unghi diferit de cel triumfalist, spune fostul premier, Dacian Cioloș. Platforma 100 a realizat o analiză asupra impactului pe care îl au unele măsuri inițiate de coaliția PSD-ALDE.
Chiar dacă poate părea tehnică, prezentarea de mai jos merită să fie parcursă pentru că, în definitiv, este vorba despre responsabilitate în cheltuirea banilor noștri.
Execuția bugetară pentru luna ianuarie 2018 arată efectele nefaste ale involuției și bâlbelor coaliției PSD-ALDE din domeniul fiscal asupra veniturilor, a căror dinamică se păstrează sub dinamica Produsului Intern Brut. Veniturile totale ale bugetului general consolidat scad ca pondere în PIB de la 2,73% în ianuarie 2016, la 2,4% în ianuarie 2017 și la 2,31% în ianuarie 2018.
Impactul negativ este mai accentuat la nivelul veniturilor fiscale, care sunt cu numai 725,8 mln lei mai mari decât ianuarie 2017 dar cu 705,8 mln lei sub nivelul din 2016, în ciuda unei dinamici extraordinare a Produsului Intern Brut. Astfel, veniturile fiscale ale lunii ianuarie scad ca procent din PIB de la 1,78% în 2016, la 1,6% în 2017 și 1,36% în 2018.
Această evoluție negativă a veniturilor fiscale coroborată cu creșterea cheltuielilor fixe din bugetul general consolidat indică perspective sumbre pentru investiții și în 2018. În același timp, declinul veniturilor arată că reducerile cu iz electoral de taxe și impozite (reducerea cotei de TVA, eliminarea supra-accizei și eliminarea taxei pe active, eliminarea celor 102 taxe) nu au putut fi recuperate din dinamica activității economice, nici prin reintroducerea supra-accizei și nici prin reducerea evaziunii fiscale, așa cum au afirmat reprezentanții coaliției PSD-ALDE.
Un alt element important este continuarea denaturării informațiilor publice legate de venituri prin includerea subvențiilor pentru agricultură în categoria sumelor primite de la UE/alți donatori în contul plăților efectuate și pre-finanțări aferente cadrului financiar 2014-2020. Ne așteptam ca noul ministru de finanțe să pună capăt dezinformării și să înregistreze aceste subvenții în mod separat în bugetul general consolidat. Astfel, din cele 1.225 milioane de lei sume primite de la UE în exercițiul 2014-2020, 1.100 milioane reprezintă subvențiile pentru agricultură și numai 125 de milioane de lei fonduri europene.
Cheltuielile publice au continuat sa crească față de anii precedenți atât în termeni nominali, cât și ca procent din PIB, astfel încât, în contextul unei performanțe a veniturilor publice sub cea a activității economice excedentul bugetar specific lunii ianuarie s-a diminuat la o treime din excedentul lunii ianuarie 2016.
Alte evoluții importante ale diferitelor categorii de venituri sunt:
Impozitul pe profit a scăzut în termeni nominali cu 23.1% față de 2017 și cu 50% față de 2016, în ciuda unei creșteri nominale prognozate a PIB de 23.8% față de 2016.
Ca atare, ponderea în PIB a impozitului pe profit în luna ianuarie 2018 este de numai 0.024%, față de 0.039% în 2017, 0.061% în 2016 și 0.043% în 2015. Această reducere a încasărilor din impozitul pe profit în condițiile unei creșteri economice robuste indică o modificare a comportamentului de plată al companiilor în comparație cu anii precedenți, respectiv amânarea plăților către sfârșitul perioadei legale de plată, respectiv sfârșitul trimestrului. Această amânare a plății este expresia incertitudinilor fiscale induse de multiplele modificări și erori fiscale.
Mediul de afaceri este în espectativă, anticipând noi modificări, fie prin eliminarea masurilor ce s-au dovedit a fi eronate si îndreptarea erorilor legislative prezente, fie prin introducerea de noi taxe si impozite pentru creșterea veniturilor bugetare.
TVA a înregistrat o dinamică inferioară atât consumului cât și PIB-ului, scăzând ca pondere în PIB de la 0.93% în ianuarie 2016, la 0.7% în ianuarie 2017 și la numai 0.61% în ianuarie 2018. O astfel de evoluţie înseamnă venituri mai mici cu circa 1,3 miliarde lei. În condiţiile în care consumul a fost singurul motor al creşterii economice, evoluţia încasărilor din TVA este una foarte îngrijorătoare. Anticipăm că introducerea split-TVA din martie 2018 să deterioreze în continuare încasarile din TVA, ca urmare a efectului combinat de evitare a facturării și căutarea breșelor pe piața gri. Deși cota de TVA nu a scăzut cu un punct procentual, la 18%, așa cum scria în programul de guvernare al PSD, încasările reale din TVA scad ca efect al instabilității fiscale și politizării ANAF.
Veniturile din accize au scăzut în ciuda majorării acestora în 2017 și în ciuda creșterii consumului de combustibil, indicând reaprinderea evaziunii fiscale. Astfel, accizele au scazut nominal cu 370 milioane lei față de ianuarie 2017 și 390 milioane față de ianuarie 2016. Ca procent din PIB, ponderea accizelor scade de la 0.33% în ianuarie 2016 la 0.29% în ianuarie 2017 și 0.23% în ianuarie 2018.
Impozitul pe venit a reprezentat 0,35% din PIB, o creştere de doar 0,05 puncte procentuale în condiţiile în care câştigul salarial mediu brut a crescut cu circa 25% (decembrie 2017 vs. decembrie 2015);
În ianuarie 2018, cheltuielile totale ale Bugetului General Consolidat au reprezentat 2,2% din PIB, în creştere cu 4.2 miliarde de lei față de ianuarie 2017 și cu 4,8 miliarde lei faţă de ianuarie 2016, în special ca urmare a următoarelor influențe:
Cheltuielilor de personal care au crescut cu aproximativ 1 miliard de lei față de 2017 și 1,4 miliarde lei față de 2016, ajungând la 0,7% din PIB;
Cheltuielilor cu asistenţa socială (inclusiv pensii) care au crescut cu aproape 1 miliard față de ianuarie 2017 și 1,5 miliarde lei față de ianuarie 2017, ajungând la 0,9% din PIB;
Deşi în programul de Guvernare 2018-2020 este menţionat faptul că „Perioada 2018-2020 va fi una în care vom miza pe creșterea investițiilor, atât cele finanțate din buget sau prin accelerarea absorbției de fonduri europene, cât și prin stimularea investițiilor private”, cheltuielile de capital au fost mai mici cu 15% în prima lună a anului 2018 in comparație cu ianuarie 2016.
Soldul bugetar s-a menținut excedentar, înregistrând +1,98 miliarde lei, dar excedentul s-a înjumătățit față de ianuarie 2017 și a fost de circa o treime din nivelul nominal din ianuarie 2016 (+4,7 miliarde lei). Ca procent din PIB excedentul lunii ianuarie a scăzut în ultimii ani, de la 0.63% în ianuarie 2016, la 0.41% în ianuarie 2017 și la 0.21% în ianuarie 2018",https://www.notabn.ro/dacian-ciolos-despre-involutie-fiscala-si-balbele-legislative/,2020-03-06,About The Author
242,242,notabn.ro,"Un fost condamnat, pus de PSD să verifice legalitatea referendumului","Reprezentantul PSD în Biroul Electoral Central pentru referendumul privind redefinrea familiei este un fost deputat condamnat pentru trafic de influenţă, potrivit unor surse citate de Realitatea TV. Situaţia are şi o latură comică, pentru că din BEC face parte şi judcătorul care a condus completul de judecată.
Reprezentantul PSD la BEC pentru referendum este Nicolae Vasilescu, fost deputat condamnat, în 2013, la 2 ani de închisoare pentru trafic de influenţă, pentru că ar fi cerut bani de la maimulte firme pentru a le facilita contracte cu mai multe primării din judeţul Constanţa. Vasilescu a şi executat un an şi jumătate, iar prin senţinţa defintivă i s-a interzis ca timp de 3 ani după executarea pedepsei principale să aleagă sau să fie alesî în instituţii publice.
În plus, i s-a interzice dreptul de a mai ocupa o funcţie care presupune implicand exercitiul autoritatii de stat.să ocupe o funcţie implicând exerciţiul autorităţii de stat.
Condamnarea a fost data de un completul condus de Ionuţ Matei, şi el membru BEC, care acum va fi coleg cu fostul deputat pe care l-a trimis în spatele gratiilor.
Nicolae Vasilescu se va ocupa, în Biroul Electoral Centrak, de verificarea legalităţii votului ce va fi exprimat la referendumul privind modificarea Constituţiei.",https://www.notabn.ro/un-fost-condamnat-pus-de-psd-sa-verifice-legalitatea-referendumului/,2020-03-06,About The Author
243,243,notabn.ro,"Păduri din România, vândute pe cel mai mare magazin online din China","Suprafeţele importante de pădure puse la vânzare pe faimosul site Alibaba se află în judeţele Vrancea şi Mehedinţi.
Un cetăţean francez care deţine pe teritoriul comunei vrâncene Ploscuţeni o suprafaţă de 142 de hectare de pădure a pus în vânzare pădurea.
Întreaga suprafaţă a cumpărat-o în anul 2007, de la moştenitorii unui boier celebru, pe nume Frâncu, dar acum vrea să o înstrăineze, scrie adevarul.ro.
Francezul a postat anunţul pe site-ul online Alibaba şi cere aproape 370.000 de dolari.
Pădurea are o vârstă de 75-80 de ani, cu indice de acoperire 0,9 şi cuprinde diverse specii printre care Gorun (66,2 ha), Tei (38,7,2 ha), Nuc (2,4 ha), Fag (0,7 ha), Stejar (1,3 ha), Frasin (4,1 ha), Salcâm (3,7 ha), Carpen (14,6ha).
Volumul lemnos pe picior total este de 37.078 mc. Vârsta arborilor este cuprinsă între 60 şi 90 de ani, luând în considerare ultima evaluare din 2011, potrivit anunţului de vânzare.",https://www.notabn.ro/paduri-din-romania-vandute-pe-cel-mai-mare-magazin-online-din-china/,2020-03-06,About The Author
244,244,notabn.ro,"În primele opt luni ale anului am importat produse agroalimentare de peste 4,6 miliarde euro!!","Deficitul României în comerțul cu produse agroalimentare s-a majorat la 820,9 milioane de euro în primele opt luni din acest an, fiind de peste două ori mai mare față de nivelul consemnat în aceeași perioadă din 2016, însă în ușoară scădere față de primul semestru, când a depășit 1,064 miliarde de euro, conform datelor centralizate la Ministerul Agriculturii și Dezvoltării Rurale (MADR),conform AGERPRES.
În perioada ianuarie — august 2017, exporturile de alimente s-au majorat cu 5,1%, până la 3,818 miliarde de euro, în timp ce importurile au crescut cu aproape 15%, totalizând 4,639 miliarde de euro.
România a exportat în țările Uniunii Europene produse agroalimentare în valoare de 2,328 miliarde de euro, iar în țările terțe de 1,489 miliarde de euro, în timp ce importurile din spațiul comunitar au totalizat 3,814 miliarde de euro la opt luni, cele din spațiul extracomunitar cifrându-se la 824,8 milioane de euro.
,,În condițiile continuării tendinței de diminuare a exporturilor către țările terțe (-3,2%), creșterea pe total de 5,1% a exporturilor agroalimentare s-a datorat majorării cu 11,1% a livrărilor intracomunitare, în principal la semințe de floarea-soarelui, grâu, orz, preparate alimentare, animale vii din specia ovine sau caprine, carne de porc, semințe de rapiță, ulei de floarea-soarelui, etc”, susțin reprezentanții MADR.
Pe de altă parte, importurile de carne de porc se află în continuare în top, avansând cu 15,1% în termeni cantitativi și cu 42,8% din punct de vedere valoric. Astfel, în primele opt luni ale acestui an au fost importate 193.000 de tone de carne de porc, în valoare de 86,3 milioane de euro.",https://www.notabn.ro/primele-opt-luni-ale-anului-importat-produse-agroalimentare-de-peste-46-miliarde-euro/,2020-03-06,About The Author
245,245,notabn.ro,"VIITURI în judeţul Bistriţa-Năsăud: Mai multe persoane, evacuate în ultimele ore. VIDEO","Mai multe persoane, printre care şi doi copii, au fost evacuate, miercuri seara, în judeţul Bistriţa-Năsăud, după ce o furtună puternică a dus la producerea mai multor viituri, care au inundat mai multe gospodării. Pompierii intervin în mai multe localităţi pentru salvarea localnicilor.
Furtuna s-a abătut miercuri seara asupra mai multor comune din judeţul Bistriţa-Năsăud, populaţia fiind avertizată prin sistemul Ro-Alert cu privire la emiterea unui Cod roşu de precipitaţii puternice în zonă.
Conform ISU Bistriţa-Năsăud, mai multe viituri au avut loc în Ruştuior, Gledin, Şieuţ şi Monor, care s-au format după scurgerea apei de pe versanţi. Apa a inundat mai multe gospodării din aceste localităţi.
La faţa locului, au fost mobilizate mai multe echipaje din cadrul ISU Bistriţa-Năsăud cu motopompe de mare şi medie capacitate.",https://www.notabn.ro/viituri-in-judetul-bistrita-nasaud-mai-multe-persoane-evacuate-in-ultimele-ore-video/,2020-03-06,About The Author
246,246,notabn.ro,Președintele Klaus Iohannis: Astăzi a câștigat România,"În urmă cu doar câteva minute, Președintele României Klaus Iohannis, a avut o primă reacție ca urmare a căderii Guvernului PSD. Într-o scurtă conferință de presă ținută la Cotroceni, Klaus Iohannis și-a manifestat bucuria față de căderea Guvernului, a felicitat parlamentarii care au votat ,,pentru” la moțiune și a anunțat demararea consultărilor cu partidele parlamentare pentru a desemna, în cel mai scurt timp, un premier care să formeze noul Guvern.
„Rezolvat! Astăzi a câștigat România. Astăzi, votul românilor dat pe 26 mai la referendum a fost întru totul și pe deplin respectat„Este un semn de maturitate politică, pentru că orice zi cu Guvernul Dăncilă ar fi însemnat pentru România încă o zi pierdută. Faptul că moțiunea a trecut e o mare reușită, dar bătălia cu PSD nu s-a încheiat aici. Este esențial ca românii să iasă în număr cât mai mare la vot, pentru că votul este singurul care poate hotărî în ce direcție merge România”, a spus președintele Klaus Iohannis.",https://www.notabn.ro/presedintele-klaus-iohannis-astazi-a-castigat-romania/,2020-03-06,About The Author
247,247,notabn.ro,Un artist din Sângeorz-Băi a creat un sat tradițional la poalele Munților Rodnei,"Max Dumitraş e singurul artist care a creat un muzeu de artă comparată, unic în România, departe de aglomeraţia oraşelor, în liniştea Munţilor Rodnei, în localitatea Sângeorz-Băi. Acum, într-un peisaj sălbatic din ”Dosu Gârciului”, el lucrează la amenajarea unui sat al artiştilor, care devine primul muzeu de ”land art” din Europa, scrie Mediafax.
Un sat tradiţional, cu căsuţe de poveste, lucrate manual până în cele mai mici detalii, un sat unde artiştii sunt liberi să creeze, departe, în munţi, printre zecile de opere deja existente aici.
De peste 20 de ani lucrează să ridice Muzeul de Artă Comparată din Sângeorz-Băi, un muzeu unic, care în fiecare an se reinventează. Pasiunea pentru obiectele tradiţionale o moşteneşte din copilărie şi, după ce a cutreierat lumea în lung şi în lat, a descoperit că numai acasă, la Sângeorz-Băi, poate avea libertatea pe care şi-o doreşte. E fericit şi mulţumit că a reuşit într-o viaţă de artist să creeze lucruri unice în ţară şi peste hotare, iar admiraţia artiştilor atraşi de liniştea din satul de artă îi oferă recunoaşterea şi satisfacţia lucrului bine făcut.
”Ideea muzeului a început prin clasa a VIII-a, prin profesorul meu, Iosif Ioan Balu, care mi-a insuflat plăcerea colecţionării obiectelor. Dânsul a creat primul muzeu pentru elevi făcut de un profesor de desen, muzeu care avea obiecte etnografice. După care am preluat eu muzeul şi l-am refăcut. A fost un fel de replică diferită la muzeele şcolare demne de «Cântarea României», care erau toate înfiinţate pe acelaşi principiu… Eu am făcut acest muzeu care e altfel, este o cercetare de artist în relaţie cu obiectele. Am adunat obiecte numai din Sângeorz-Băi, le-am recreat sub forma de instalaţii şi le-am pus în relaţie cu arta artiştilor contemporani invitaţi. Ştiam că artistul are preocupări din zona acesta, a obiectului, iar plecând de la această cercetare am făcut un muzeu de artă comparată, pornind de la arta tradiţională, pe care am creat o instalaţie cu patriciparea artistului contemporan”, a povestit Maxim Dumitraş pentru Mediafax.
Muzeul de Artă Comparată din Sângeorz-Băi, situat chiar în centrul staţiunii, într-o clădire cu patru nivele, găzduieşte lucrări de artă contemporană: sculpturi în lemn, în marmură, piatră şi metal, picturi, fotografii, grafică, lucrări de ceramică, porţelan, teracotă, toate îmbinate artistic cu vechile exponate entografice şi istorice ale muzeului. Noua artă şi vechile obiecte fac din muzeu gazda unei expoziţii aparte, unde trecutul se îmbină fericit cu prezentul.
”Vreau să fie un muzeu de nivel european. Vreau să duc arta populară şi tradiţională la rang de universalitate. Am colecţionat obiectul, care are formă metafizică şi plastică, nu contează neapărat că e o putină sau un clopot, contează forma plastică a obiectului, cam aste e viziunea mea şi aici încerc să relaţionez obiectul din Sângeorz, artistul contemporan şi cu mine”, a mai spus artistul.
Cu multă muncă şi cu viziune, sculptorul Maxim Dumitraş a reuşit în cei 40 de ani de carieră să îşi urmeze visul acasă la el, îndrăgostit fiind de plaiul natal chiar dacă oraşul-staţiune se află în plin declin. A făcut tot ce a putut pentru a revitaliza viaţa artistică şi culturală din Sângeorz-Băi, iar acum, la aproape 60 de ani, poate spune că a reuşit: muzeul de artă comparată şi satul artiştilor din Dosu Gârciului, o zonă situată la doar 6 kilometri de staţiune, reprezintă două proiecte unice în România şi chiar în Europa.
”A fost o utopie, dacă ştiam ce mă aşteaptă… Visul l-am început, am fost singurul care am crezut în el, nu am putut abandona, aşa că s-a construit încet. Eu mi-am găsit locul aici… din Sângeorz am urcat un pic mai sus. De ce aici un muzeu de artă comparată? Este la Sângeorz Băi, pentru că şi eu merg pentru o expoziţie importantă până la Veneţia. Oriunde, dacă lucrurile sunt viabile şi importante, pot să existe. Oamenii importanţi care preţuiesc arta şi ştiu ce înseamnă vin de peste tot să viziteze muzeul. Este mai jenant că cei de aici nu ştiu ce înseamnă şi nu vin să îl viziteze. Un american care a venit a spus că muzeul de artă comparată este un adevărat Rolls-Royce într-un lan de porumb – deci oriunde poţi să găseşti lucruri viabile şi seriose, nu contează în ce spaţiu…”, a mai spus srtistul.
Maxim Dumitraş a creat pe un teren de 15 hectare primit de la tatăl său un sat al artiştilor. Este primul muzeu de Land Art din Europa unde, pe lângă cele cinci căsuţe tradiţionale ridicate deja, se află zeci de opere ale artiştilor care se retrag în munţi să creeze.
”Eu am primit de la tata un teren de 15 hectare, l-am dăruit gratuit artiştilor şi prietenilor, iar locul acesta vreau să devină un rai al artiştilor. Am făcut istoria artei cu vreo trei primari, cărora le-am explicat că se poate face ceva şi la Sângeorz. Visul meu merge acum mai departe, spre satul artistic. Avem deja cinci case tradiţionale, de creaţie, cu bârne, cu lut, dar nu e o zonă rustică, este o zonă adevărată. Sunt case de creaţie, fiecare artist are spaţiul său. Este primul muzeu de Land Art din Europa, unde mergem de la solid, la efemer… Facem în fiecare an câte un simpozion, invităm sculptori, pictori, artişti care lucrează cu natura, cu apa, cu iarba, cu florile, cu copacii, a fost a 8-a ediţie anul acesta… Sunt lucrări şi de piatră, şi de metal, şi până în zona efemerului… Vrem să facem şi nişte ateliere de ceramică, unde omul să vină să îşi construiască obiectul lui şi mai sunt multe altele care se pot face… O dată pe săptămână, atelierul va fi deschis publicului, iar artistul va lucra cu publicul. Vom face o galerie de artă şi să continuăm spre educaţie, spre ieşirea în natură, spre ecologic, spre tradiţia adevărată”, mai spune Maxim Dumitraş.
În munţi, în casa mică de lemn şi piatră, refăcută după vechea sa casă părintească, artistul Maxim Dumitraş a găsit inspiraţie şi pentru o nouă formă de artă, reuşind cu răbdare şi zeci de ani de muncă să ducă natura la rang de artă şi să creeze sculpturi vii.
”Este o cercetare de-a mea, în care iau 2-3 mesteceni sau carpeni şi încerc să constuiesc nişte sculpturi vii. Le iau de mici, le îmbin, discut cu ele, nu cioplesc într-o piatră să îi dau o formă… Lucrez împreună cu natura. Trebuie să ai răbdare, o sculptură de acest fel creşte cam în 30 de ani. Am câteva care sunt crescute, am vreo 50 de lucrări pe care, după ce îşi duc veacul în natură le iau, le duc în interior şi le prelungesc viaţa cât se poate de mult”, afirmă artistul.
200 de expoziţii şi simpozioane în 40 de ani de carieră
În cei 40 de ani de carieră Maxim Dumitraş a partricipat la aproape 200 de expoziţii şi simpozioane, iar lucrările sale se află în locuri de cinste în cele mai populare zone din străinătate. Dar mirajul oraşelor mari, cu sute de artişti, cu câştiguri uriaşe şi recunoaştere a valorilor nu l-au atras şi nici nu o vor face…
”Eu mi-am găsit locul aici, din Sângeorz am urcat un pic mai sus… Am simpozioane în toată lumea, lucrări, expoziţii, dar intenţia mea e să mă retrag în munţi şi să rezist aici. De la comunitarea mea îmi doresc să respecte valorile, să aibă încredere în oamenii adevăraţi, să nu fabuleze pe vise. Eu întotdeuna am lucrat pentru un vis, dar ştiu mereu dacă se poate pune în realitate sau nu…”, mai spune Max Dumitraş.
sursa: Mediafax",https://www.notabn.ro/un-artist-din-sangeorz-bai-a-creat-un-sat-traditional-la-poalele-muntilor-rodnei/,2020-03-06,About The Author
248,248,notabn.ro,A început Oktoberfest Sibiu. Carmen Iohannis s-a aflat printre miile de turiști și localnici,"Muzică bună, bucate alese din gastronomia locală și internațională şi bere din belşug la Sibiu, unde are loc Oktoberfestul românesc. Amatorii de adrenalină au la dispoziţie și un parc de distracţii, un adevărat magnet pentru cei mici. De la eveniment nu a lipsit nici Prima Doamnă. Carmen Iohannis s-a distrat alături de câteva prietene.
Cortul uriaș de 2400 de metri pătrați a devenit aseară epicentrul distracției în Sibiu, odată cu deschiderea primului butoi de bere.
Alături de miile de turiști și localnici s-a aflat și soția președintelui, Carmen Iohannis, însoțită de câțiva apropiați.
Pentru ca atmosfera bavareză să fie autentică, organizatorii au adus o formație de muzică din Austria, veterani ai Oktoberfestului german.
Pentru mulți Festivalul Berii de la Sibiu e deja o tradiție.
Keffer și Brian au venit tocmai din America, 4 zile, special pentru Oktoberfestul sibian. S-au obișnuit repede cu atmosfera festivalului.
Dansul și berea se asortează perfect cu mâncarea bună: ciolanul afumat, cârnații, varza călită sau cartofii cu mirodenii au mers de minune cu murăturile proaspete.
Organizatorii speră că în acest an consumul de bere de la festival să depășească cele 100 de tone de la ediția trecută.",https://www.notabn.ro/a-inceput-oktoberfest-sibiu-carmen-iohannis-s-a-aflat-printre-miile-de-turisti-si-localnici/,2020-03-06,About The Author
249,249,notabn.ro,Senatorul ALDE Ioan Simionca despre pregătirile privind Centenarul,"Senatorul Ioan Simionca a anunţat, în cadrul unei conferinţe de presă, că până la finalul lunii va fi programată o întâlnire cu persoanele responsabile de actul cultural din instituțiile publice în vederea stabilirii programului manifestărilor dedicate Centenarului Marii Uniri. Parlamentarul bistriţean este secretar al Comisiei speciale comune a Camerei Deputaţilor şi Senatului pentru celebrarea Centenarului Marii Uniri şi a Războiului pentru Întregirea Neamului.
„Cred că este foarte important pentru toţi românii să înţeleagă ce înseamnă 100 de ani de Stat Român, să înţeleagă semnificaţia şi însemnătatea acestui moment. Este bine ca în conştiinţa noastră să redeşteptăm dragostea faţă de valorile naţionale, de cultura noastră. Vrem să existe un program al manifestărilor importante de pe parcursul anului pe care să-l cunoască toată lumea, să nu venim cu acţiuni care să se suprapună, ca instituţiile să facă aceeaşi activitate, în acelaşi timp”, a explicat senatorul Simionca.
Ioan Simionca a menţionat că la Ministerul Culturii au fost depuse peste 3000 proiecte pentru diferite activităţi care se vor desfăşura pe parcursul anului 2018, de la editare de carte, expoziţii, participări externe.
„Sper ca dintre cele depuse la nivel naţional şi o parte din proiectele depuse de bistriţeni să fie puse în practică, finanţate, pentru că sunt de mare importanţă pentru tot ceea ce înseamnă cultura noastră naţională, tradiţională, proiecte care von în sprijinul comunităţilor locale”, a mai spus Simionca.",https://www.notabn.ro/senatorul-alde-ioan-simionca-despre-pregatirile-privind-centenarul/,2020-03-06,About The Author
250,250,notabn.ro,"Șeful ISJ Brăila, la final de mandat: Am schimbat 8 miniștri, unii semidocți certați cu limba maternă","Un inspector școlar general la final de mandat critică dur situația din educație și lipsa reformelor din sistem. Fostul șef al ISJ Brăila mai spune că și-a pierdut funcția deoarece nu este membru de partid.
Într-o postare pe pagina sa de Facebook, în care face un bilanț al activității sale, Cătălin Canciu, fostul șef al Inspectoratului Școlar Județean Brăila, scrie că a fost „un mandat greu în care am schimbat opt miniștri, fiecare cu frustrările sale, unii semidocți certați cu limba maternă și logica bunului-simț, lipsiți de cultură și educație, alții eroi ai reformei, aproape toți adevărate ghiulele pregătite să se detoneze pentru a șubrezi sistemul de învățământ la maximum”.
În ceea ce privește situația învățământului din județ, Cătălin Canciu mai spune că „școala brăileană a primit doar firimituri pentru modernizare, pentru materiale didactice sau altceva pentru progresul ei. Doar cârpeli și populism ieftin!”
Mandatul lui Cătălin Canciu la șefia Inspectoratului Școlar Brăila expiră astăzi, el urmând să revină la catedră. El a ajuns în funcție în urma unui concurs, în 2015.
„Eu spun că am criticat nimic, am spus exact realitatea așa cum arată ea astăzi. Vorbim de 30 de ani de o reformă care nu se mai termină, miniștri care se schimbă la câteva luni, un sistem de educație parcă care se vrea distrus de mai toți. Amărăciunea mea constă în faptul că fostul ministru, doamna Ecaterina Andronescu, ne-a cerut un raport al activității pe aproape patru ani, în luna martie, am transmis un raport de 80 de ani pagini cu toate realizările județului Brăila și nu sunt puține. Pe lângă rezultatele la examenele naționale, avem foarte mulți elevi care au obținut distincții naționale și internaționale. Nimeni nu ne-a spus ‘ați făcut bine’, analizând acel raport al nostru”, a spus fostul inspector școlar.
Acesta a acuzat că și-a pierdut funcția pentru că nu este înscris în niciun partid politic.
„În contract era scris că Ministerul avea posibilitatea de a prelungi cu încă un an contractul, a fost prelungit la toți aceia care sunt înscriși în partid, care sunt membri, iar eu sunt penultimul din cei 13 care au fost demiși acum doi ani. A mai rămas unul, căruia îi va expira mandatul la anul. Cu siguranță nici domnul inspector de la Vrancea nu va obține o suplimentare a contractului. Cu alte cuvinte, o epurare politică. Eu nu fac politică, nu sunt membru de partid”, a subliniat el.
„Puteam să facem mult mai mult, dar nimeni nu ne-a ajutat. Mă refer la Minister”, a adăugat profesorul.
Cătălin Canciu a mai ținut să demonteze „fenomenul Brăila”. Este vorba despre elevii cu rezultate foarte slabe și care nu au fost încurajați să participe la Evaluarea Națională.
„Ei nu au promovat, rămânând corigenți, lucrul ăsta nu s-a înțeles mai de toată lumea. Ei trebuie să promoveze clasa a VIII-a. Neg absolut, ar fi fost o problemă de procuratură. Nu există nicio înțelegere, este extrem de periculos și nu știu dacă ar fi profitabil pentru cineva dintre noi”, a spus el.",https://www.notabn.ro/46092-2/,2020-03-06,About The Author
251,251,notabn.ro,Alianța Română a Universităților Tehnice anunţă o iminentă criză de ingineri,"Alianța Română a Universităților Tehnice (ARUT), având drept membri Universitatea Politehnica Timişoara, Universitatea Politehnică din Bucureşti, Universitatea Tehnică din Cluj-Napoca, Universitatea Tehnică „Gheorghe Asachi”, Universitatea Tehnică de Construcţii Bucureşti, întruniţi la Iaşi, în perioada 5-7 iulie, au semnalat o criză iminentă de ingineri cu impact extrem de negativ asupra dezvoltării României pe termen mediu şi lung.
Rectorul Universității Tehnice de Construcții București, Radu Văcăreanu, a opinat că
„Trebuie să începem să conștientizăm faptul că ne pleacă și inginerii, nu numai doctorii. Exportăm ingineri masiv în toată lumea, nu numai în Europa. Îmi dădea cineva un exemplu că la o firmă de proiectare din Viena 70 la sută din inginerii proiectanți provin din România, numărul total al angajaților fiind de 80. Acest export masiv de inginerie îl vom resimți la un moment dat, în viitorul mai mult sau mai puțin apropiat, așa cum resimțim acum lipsa doctorilor. (…) Consider că învățământul tehnic este cel care va contribui decisiv în următoarea perioadă foarte lungă de timp, în care salturile acestea tehnologice trebuie să fie urmate de o implementare efectivă. În acest moment suntem pregătiți, pe de o parte, să intrăm în etapa efectivă a strategiilor și soluțiilor pe care ni le-am propus. Consider că această regrupare a a ingineriei este și va fi absolut benefică pentru dezvoltarea României”.
Rectorul Universității Tehnice „Gheorghe Asachi” din Iași, Dan Cașcaval, a declarat că
„Într-o Românie care se dezvoltă, majoritatea absolvenților studiilor universitare sunt absolvenți de științe umaniste, iar majoritatea locurilor alocate pentru studii universitare bugetate sunt pentru științele umaniste. Sunt foarte bune, sunt necesare și aceste științe, dar într-o societate care se dezvoltă rolul inginerilor trebuie să fie mult mult mai evident și mai puternic”, apreciind că, potrivit unor analize pertinente „România are nevoie în acest moment de 150.000 de ingineri”.
Reprezentanții ARUT aflaţi la Iași discută despre metodologia de clasificare a universităților, ierarhizarea programelor de studiu și despre metodologia evaluării școlilor doctorale și postdoctorale şi caută să adoptate o serie de măsuri organizatorice menite a dezvolta instituţional, logistic şi relaţional învătământul tehnic românesc.",https://www.notabn.ro/1954-2/,2020-03-06,About The Author
252,252,notabn.ro,Cluj-Napoca. Revitalizarea Parcului Feroviarilor intră în linie dreaptă,"Consiliul local al Municipiului Cluj-Napoca a aprobat astăzi indicatorii tehnico-economici pentru obiectivul de investiții “Revitalizare și activare Parcul Feroviarilor”, investiție în valoare totală de 49.620.995,26 de lei, fără TVA (aproximativ 10,3 milioane de euro).
Acest proiect nu înseamnă doar amenajarea parcului propriu-zis, ci și a străzii de acces și a malurilor Someșului din dreptul parcului, inclusiv construirea a două pasarele pietonale peste râu, dinspre strada Traian.
În cadrul proiectului sunt prevăzute patru obiective de investiții, și anume:
Amenajarea Parcului Feroviarilor, în suprafață de 53.457 metri pătrați, prin plantarea de arbori și alte tipuri de vegetație, amplasarea de bănci moderne, echipamente de joacă și de fitness, realizarea unui loc pentru jocuri de masă, instalarea de cișmele, rastele pentru biciclete, iluminat public.
Vor fi realizate de asemenea două lacuri de agrement (unul de 1.088 de metri pătrați, iar celălalt de 548 de metri pătrați), despărțite de o platformă de odihnă, de pe care va putea fi admirată priveliștea.
Parcul Feroviarilor va oferi un nivel ridicat de biodiversitate, toate amenajările propuse ținând cont de obiectivele legate de protejarea naturii și a mediului înconjurător.
Amenajarea străzii Parcul Feroviarilor, prin înlocuirea integrală a pavajului, a mobilierului urban și a sistemului de iluminat, precum și prin plantarea de arbori.
Vor fi amenajate piste pentru biciclete și vor fi amplasate stații de alimentare pentru bicicletele și trotinetele electrice.
Amenajarea malurilor Someșului Mic din dreptul Parcului Feroviarilor, prin amenajări peisajere, noi alei pietonale (din lespezi de piatră), vegetație, mobilier urban și iluminat cu sistem LED.
Realizarea a două pasarele pietonale. Vor fi realizate două pasarele destinate pietonilor și bicicliștilor, care vor face legătura cu parcul, dinspre strada Traian. Tot pe malurile Someșului vor fi construite două amfiteatre de mici dimensiuni și două platforme pentru odihnă.
Durata de realizare a investiției este de 22 de luni.
Parcul Feroviarilor a trecut din proprietatea Ministerului Transporturilor în proprietatea Primăriei Cluj-Napoca în iulie 2017, după numeroase solicitări ale administrației locale.
În perioada scursă până acum a fost aleasă cea mai bună soluție de reabilitare – printr-un concurs internațional și au fost realizate lucrările de proiectare.",https://www.notabn.ro/cluj-napoca-revitalizarea-parcului-feroviarilor-intra-in-linie-dreapta/,2020-03-06,About The Author
253,253,notabn.ro,Fotojurnal - Cu bicicleta prin Munții Bârgăului,"Fotograful Călin Gabor explorează Munții Bârgăului de pe bicicletă. Aflată la hotarul dintre Transilvania și Bucovina și limitată la nord și sud de crestele mai înalte ale munților Rodnei, respectiv Călimani, zona suprapusă munților Bârgăului este probabil una dintre cele mai pitorești din țară.
Aici am găsit o serie de trasee pe care le-am explorat de-a lungul timpului de pe bicicletă. Vin în zonă de cum începe primăvara și până toamna târziu pentru că peisajul se schimbă mereu, iar drumurile de culme sunt perfect ciclabile.
Cupole și masive vulcanice, cătune arhaice și gospodării risipite, perfect integrate în peisaj, poieni și pajiști multicolore, păduri sălbatice, drumuri și poteci ce se unduiesc pe culmi domoale, peisaje și panorame spectaculoase – de astfel de experiențe am parte când vin cu bicicleta prin acest colț de țară.
Text, foto: Călin Gabor",https://www.notabn.ro/fotojurnal-cu-bicicleta-prin-muntii-bargaului/,2020-03-06,About The Author
254,254,notabn.ro,"Florin Cîțu, PNL- PSD vrea să scoată România din UE și NATO",",,NU SUNT DE ACORD!
Eu, senatorul Florin Cîțu, NU recunosc mesajul de răspuns al Parlamentului României prezentat de președinții celor două camere la comunicatul Departamentului de Stat al SUA .
Îi rog pe toți colegii mei senatori și deputați, care nu sunt de acord cu răspunsul Parlamentului României, să facă urgent publice opiniile lor și să-mi urmeze exemplul și să trimită un mesaj Ambasadei SUA în acest sens.
…",https://www.notabn.ro/florin-citu-pnl-psd-vrea-sa-scoata-romania-din-ue-si-nato/,2020-03-06,About The Author
255,255,notabn.ro,",,Acum și în veac”, expoziție la Chișinău a artiștilor plastici Maxim Dumitraș și Mihai Perca.","Ieri la Muzeul Național de Artă al Moldovei din Chișinău a fost vernisată expoziția de sculptură și pictură cu titlul ,,Acum și în veac” a artiștilor plastici Maxim Dumitraș și Mihai Perca.
Expoziția, care este deschisă publicului, prezintă circa 50 de lucrări de sculptură și de pictură și este organizată de Muzeul Național de Artă al Moldovei din Chișinău în colaborare cu Centrul de Cultură George Apostu din Bacău, Institutul Cultural Român Mihai Eminescu, Complexul Muzeal Bistriţa-Năsăud, respectiv Muzeul de Artă Comparată Sângeorz Băi. Evenimentul se integrează în activitățile culturale de anvergură, ce marchează 100 de ani de la Unirea Basarabiei cu România.
Înainte de vernisaj, a fost lansat și albumul de artă al artiștilor Maxim Dumitraș (sculptură) și Mihai Perca (pictură) „Acum și în veac”, un catalog ilustrat, editat de Muzeul Național de Artă al Moldovei, care însoțește expoziția și recreează sugestiv parcursul de excepție al celor doi artiști.
Potrivit istoricul de artă Vasile Duda, expoziția organizată de cei doi artiști afirmă într-un mod inedit importanța solidarității umane, bazată pe respectul tradițiilor, pe valorile sincerității și a reîntoarcerii la simplitatea și modestia firescului, ca să putem dobândi trăinicia prezentului și încrederea în perspectivele viitorului uman comun.
Expoziția va fi deschisă până la 27 aprilie.",https://www.notabn.ro/acum-si-in-veac-expozitie-la-chisinau-a-artistilor-plastici-maxim-dumitras-si-mihai-perca/,2020-03-06,About The Author
256,256,notabn.ro,"Vineri, 11 august, cod portocaliu de caniculă în 6 județe din vest și sud-vest","Codul portocaliu de căldură extremă va fi valabil și mâine, 11 august, în șase județe din zona de vest și sud-vest a țării, în timp ce avertizarea Cod galben de caniculă a fost extinsă și pentru județe din sudul Moldovei și Muntenia, inclusiv municipiul București, informează Administrației Naționale de Meteorologie (ANM).
Vineri, 11 august, căldura se va extinde în cea mai mare parte a țării. Minimele nocturne se vor situa în jurul valorii de 20 de grade, iar în Dealurile de Vest vor fi de 23 — 25 de grade.
Codul portocaliu de caniculă și disconfort termic vizează județele Dolj, Mehedinți, Caraș-Severin, Timiș, Arad și Bihor, unde vor fi temperaturi maxime de 37 — 38 de grade și, izolat, 39 de grade.
Pe parcursul zilei de vineri, va fi în vigoare o avertizare Cod galben de căldură în 24 de județe din Maramureș, nordul Crișanei, mare parte a Transilvaniei, nordul și estul Olteniei, din Muntenia (inclusiv municipiul București) și din sudul Moldovei. În aceste zone, disconfortul termic va crește, iar maximele termice se vor situa între 35 și 37 de grade.
ANM menționează că, în după-amiaza zilei de sâmbătă (12 august), dar mai ales în noaptea de sâmbătă spre duminică (12/13 august), vremea va deveni instabilă în regiunile vestice, sud-vestice și în zonele montane aferente, unde vor fi averse torențiale, frecvente descărcări electrice, vijelii și căderi de grindină.",https://www.notabn.ro/presedintele-iohannis-aprobat-legea-confiscarii-averilor-milionarilor-penali/,2020-03-06,About The Author
257,257,notabn.ro,"Daniel Suciu şi Răzvan Cuc au depus vineri, la Palatul Cotroceni jurământul de învestitură în funcţiile de miniştri","Social-democraţii Daniel Suciu şi Răzvan Cuc au depus vineri, la Palatul Cotroceni, jurământul de învestitură în funcţiile de viceprim-ministru şi ministru al Dezvoltării Regionale şi Administraţiei Publice, respectiv ministru al Transporturilor, în faţa preşedintelui Klaus Iohannis.
Din partea Guvernului, la ceremonie au participat mai mulţi miniştri. Premierul Viorica Dăncilă nu a fost prezentă, fiind plecată la Madrid.
Ceremonia a fost una scurtă, iar şeful statului nu a transmis niciun mesaj.",https://www.notabn.ro/daniel-suciu-si-razvan-cuc-au-depus-vineri-la-palatul-cotroceni-juramantul-de-investitura-in-functiile-de-ministri/,2020-03-06,About The Author
258,258,notabn.ro,Boris Johnson este noul premier al Marii Britanii,"Boris Johnson a fost ales, marți, de membrii Partidului Conservator, lider al formațiunii politice aflate acum la putere în Marea Britanie. Fost primar al Londrei și ministru de Externe, între 2016 și 2018, în cabinetul condus de Theresa May, Alexander Boris de Pfeffel Johnson a obținut 92.153 de voturi din partea conservatorilor, înfrângându-l pe Jeremy Hunt (46.656 de voturi). Obținerea șefiei Partidului Conservator, aflat acum la putere în Marea Britanie, duce automat la accederea în funcția de premier al Guvernului Britanic.
Johnson o urmează în funcție pe Theresa May, care a renunțat la funcție după ce Parlamentul a respins de trei ori acordul pentru Brexit pe care fosta șefă a conservatorilor l-a negociat cu Bruxelles-ul.",https://www.notabn.ro/boris-johnson-este-noul-premier-al-marii-britanii/,2020-03-06,About The Author
259,259,notabn.ro,"Lacul Albastru din Maramureș, unic în Europa. Foto","Maramureșul se mândrește cu un obiectiv turistic unic în Europa. Este vorba despre Lacul Albastru, din Baia Sprie – Maramureș care este unicat în Europa datorită felului în care s-a format și datorita unei proprietăți pe care acesta o are și anume că își schimbă culoarea în funcție de anotimp (poziția soarelui, temperatura apei). Primăvara lacul are culoarea albastru deschis și albastru închis, vara are culoarea verde închis și uneori cu reflexe de smarald, iar toamna acesta devine verde închis și uneori maro.
Situat la doar trei kilometri de Baia Sprie, acesta s-a format prin prăbuşirea unei galerii miniere de exploatare de pe filonul Domnişoara în anii 1919 – 1920. În jurul lacului există câteva exemplare de pin care dau un farmec aparte zonei.
Aria protejată reprezintă o întindere de apă (lac) de formă eliptică cu o adâncime de până la 4 m, apa provenind din precipitațiile infiltrate în lucrările unei vechi excavații miniere. Conținutul apei în sulfat de fier și melanterit, substanțe provenite de la vechea mină, conferă lacului o culoare verde-albăstruie.
Cu o suprafaţă totală de 0,5 hectare şi un contur aproape circular, este situat pe versantul Dealul Minei, partea de sud-vest. Lacul are o adâncime de 4 metri, iar distanţa de la un mal la altul este de 50 metri.
De remarcat că în apele lacului nu trăieşte nicio viețuitoare din cauza compoziţiei de sulf şi cupru, dar cu toate apa nu este periculoasă pentru cei care înoată în el.
Despre acest lac există o mulțime de povești, despre care localnicii te asigură că toate sunt adevărate. Astfel, urmașii băieșilor de atunci susțin că știu de la moșii lor că mina prăbuşită este foarte adâncă, iar deschiderea plină de apă a lacului nu ar acoperi decât o mică parte din ea. Se pare că există numeroase canale şi guri de aerisire care se întind în subteran, iar unii cred chiar că oraşul Baia Sprie ar fi în pericol să se prăbuseaşcă pe aceste tunele inundate acum de apă. Cu toate aceste povești amenințătoare, care te fac să te gândești la adevărate tragedii, din 1920 şi până acum nu au existat probleme de acest fel. Dar, acest lucru nu-i împiedică pe cei mai fricoși să creadă în continuare că apa pândește din adâncuri momentul prielnic pentru a-și lua tributul.
Dincolo de aceste legende urbane, Lacul Albastru este un obiectiv turistic de neratat, fiind unic în Europa, datorită culorii care se schimbă în permanenţă. Astfel, când mina este inundată, datorită sulfurilor, apa capătă o nuanţă puternică de verde care bate uşor spre albastru. Când mai multe persoane înoată în lac, acesta îşi schimbă culoarea într-un albastru puternic.
Lacul Albastru a fost declarat rezervaţie naturală în anul 1977 şi este în custodia Administraţiei Parcului Natural Munţii Maramureşului. Acesta, în parteneriat cu organizaţii neguvernamentale și-a propus conservarea peisajului în scop ştiintific şi educativ, pentru ca și generațiile viitoare să se bucure de aceste miracole ale naturii.
Dar aceasta nu este singura atracție a zonei. Nu trebuie decât să mai mergi câteva minute, pe o potecă bătatorită, și vei ajunge pe o culme cu o panoramă deosebită asupra oraşului Baia Sprie. Câțiva metri mai încolo, vizitatorii au surpriza să găsească o prăpastie ce se întinde pe o distanţă de zeci de metri. De producerea acesteia este ”responsabilă” tot o mină. Localnicii spun că a fost creată tot în urma prăbuşirii unor galerii de mină, și poartă numele de Crăpătura Zorilor.
Dacă doriți să ajungeți la Lacul Albastru, se pleacă din centrul oraşului Baia Sprie, apoi se urcă, prin spatele bisericii catolice, pe strada care duce în direcţia nordică, până la liziera pădurii. De aici poteca urcă în serpentine până la lac.",https://www.notabn.ro/lacul-albastru-din-maramures-unic-in-lume-foto/,2020-03-06,About The Author
260,260,notabn.ro,Aproape o jumătate de milion de femei sunt acționari sau asociați într-o intreprindere,"Un număr de 490.862 femei erau acţionari sau asociaţi în firmele din România, reprezentând o pondere de 37,15%, la finalul lunii mai, reiese din datele Oficiului Naţional al Registrului Comerţului (ONRC).
Conform ONRC, un număr de 61.017 înmatriculări de persoane fizice şi juridice a fost înregistrat în primele cinci luni din 2018, cu 3,72% mai mic faţă de cel din perioada similară a anului trecut, când numărul înmatriculărilor s-a ridicat la 63.374.
Cele mai multe înmatriculări au avut loc în municipiul Bucureşti, şi anume 8.383 (minus 4,43% comparativ cu perioada ianuarie-mai 2017) şi în judeţele Cluj – 3.379 (minus 15,10%), Timiş – 2.863 (minus 0,62%) şi Bihor – 2.821 (plus 5,38%).
Numărul cel mai mic de înmatriculări persoane fizice şi juridice a fost înregistrat în judeţele Harghita – 536 (minus 23,21% faţă de primele cinci luni ale anului trecut) și Teleorman – 553 (plus 2,03%).",https://www.notabn.ro/aproape-o-jumatate-de-milion-de-femei-sunt-actionari-sau-asociati-intr-o-intreprindere/,2020-03-06,About The Author
261,261,notabn.ro,De cine ne salvează domnul Cioloș? Cinci întrebări pentru tehnocratul domnilor Iohannis și Dragnea,"Sunt de acord cu cei care spun că nici o guvernare nu poate fi mai rea decât cea pesedistă. Dar asta nu înseamnă că trebuie, ca, la viitoarele alegeri să punem ștampila orbește, fără să știm pe cine votăm și mai ales de ce.
Eu cred în oamenii curajoși care-și asumă ceea ce vor face, nu în politicieni lunecoși care promit să fie bine și vara cald.
Eu nu cred în programele stufoase – un fel de “șaorma cu de toate” – scrise ca să fie scrise, ci în angajamente simple și clare, pe care fiecare cetățean să le poată pricepe.
De ce adresez aceste întrebări domnului Cioloș? Pentru că ceilalți politicieni din opoziție, inclusiv Klaus Iohannis au răspuns, în felul lor…
Acestea sunt întrebările la care aștept un răspuns de la domnul Cioloș:
1) Va face demersurile necesare pentru a pune în aplicare referendumul din 2009 privind parlamentul unicameral cu 300 de deputați? CCR a decis că referendumul este valid și obligatoriu. Știu care sunt procedurile de modificare a Constituției, inclusiv câte voturi sunt necesare în Parlament, eu vreau să știu dacă partidul domnului Cioloș se va bate pentru a pune în practică voința exprimată de popor.
2) Va face domnul Cioloș demersurile necesare pentru a declanșa referendumul pentru familie, referendum pentru care au semnat trei milioane de români și a cărui constituționalitate a fost validată de către CCR? Eu nu întreb dacă va vota “Da” sau “Nu”, ci dacă va proceda precum domnii de la PSD și PNL, care, în 2016, când erau în campanie, au promis că până în aprilie 2017 referendumul va fi organizat, iar acum se prefac că au uitat.
3) Va menține domnul Cioloș monopolul artificial, de stat, al CNAS sau va oferi românilor posibilitatea să își aleagă singuri asiguratorul? Consider că această reformă, blocată de Raed Arafat în 2012, este esențială pentru a-i salva pe români de exterminarea din sistemul medical de stat. Desigur, este un prim pas, dar este esențial. Domnul Cioloș trebuie să ne spună dacă este de partea lui Raed Arafat (pe care l-a menținut secretar de stat în pofida unor rapoarte devastatoare făcute chiar de corpul său de control) și a mogulilor din sănătate sau de partea pacienților.
4) Veți avea curaj să schimbați desființați toate pensiile speciale? Subliniez: toate. Sper că știți că nenumărați securiști primesc pensie specială pentru militari. Sper că știți că sunt polițiști care au stat toată viața în spatele unui birou, au ieșit la pensie înainte de a avea 50 de ani și apoi s-au reangajat la stat. Sper că știți că există o decizie a CCR care permite desființarea acestor pensii speciale, mai puțin cele ale magistraților, dar și în cazul lor se pot găsi soluții…
5) Veți lua măsuri ca cheltuielile cu salariile bugetarilor să scadă sub 9% din PIB? După cum știți, circa două treimi din încasările la buget se duc pe salarii și asistență socială. Statul a abandonat, practic, construcția de autostrăzi. În plus, salariile mari din administrația publică, salarii crescute artificial și nesustenabil, distorsonează piața muncii.
Desigur, România are azi multe probleme complicate, începând cu nevoia de a relansa lupta anti-corupție. Dar, după opinia mea, de antreprenor care locuiește în Texas, raspunsurile la aceste întrebări sunt esențiale pentru a anticipa viitorul economiei și democrației din România. Sper ca domnul Cioloș să răspundă, să nu fugă de aceste realități. Mai devreme sau mai târziu, alegătorii îi vor cere să spună ce are de gând.",https://www.notabn.ro/de-cine-ne-salveaza-domnul-ciolos-cinci-intrebari-pentru-tehnocratul-domnilor-iohannis-si-dragnea/,2020-03-06,About The Author
262,262,notabn.ro,Aproape 1000 de posturi scoase la concurs de MAI,"Ministerul de Interne anunţă organizarea de examene pentru ocuparea a peste 900 de posturi, atât din sursă externă, cât şi din interiorul instituţiei.
Funcţiile care vor fi scoase la concurs au fost aprobate în şedinţa de ieri a guvernului, printr-un memorandum.
Acesta reprezintă una din măsurile luate de minister pentru reducerea deficitului de personal cu care se confruntă.
Printre structurile care scot posturi la concurs sunt Inspectoratul General al Jandarmeriei Române, Agenţia Naţională Antidrog, Direcţia Generală de Paşapoarte sau Inspectoratul General pentru Imigrări – se arată într-un comunicat al Ministerului de Interne.",https://www.notabn.ro/aproape-1000-de-posturi-scoase-la-concurs-de-mai/,2020-03-06,About The Author
263,263,notabn.ro,Mari oameni de stat ai României. Take Ionescu,"Take Ionescu a fost un om politic, jurist, diplomat, s-a remarcat în viaţa politică prin calităţile sale de orator talentat şi a produs prima mare scindare a conservatorismului românesc, fondându-şi propriul partid.
În perioada Vechiului Regat, Ionescu s-a remarcat îndeosebi în funcţia de ministru al Cultelor şi Instrucţiunii publice şi ca ministru de Finanţe. Take Ionescu a fost exponentul cel mai autorizat al diplomaţiei româneşti în perioada imediat următoare Primului Război Mondial, de numele său legându-se crearea Micii Înţelegeri, o alianţă la nivel regional, care urmărea să creeze un climat de pace şi securitate în centrul şi sud-estul Europei. Ambiţionându-se să devină măcar o dată în viaţă şef de guvern, Take Ionescu a căzut victimă manevrelor politice din umbră ale lui Ion I. C. Brătianu.
Pe numele său de botez Dumitru Ion, Take Ionescu a fost fiul unui negustor de cereale din Ploieşti, Gheorghe Ion. Ulterior, tânărul Take şi-a adăugat la numele de familie sufixul escu, deoarece aşa era moda vremii. Şcoala primară o urmează în localitatea natală, iar studiile secundare la Liceul „Sf. Petru şi Pavel”, continuate la Liceul „Sf. Sava” din Bucureşti. Între 1875 – 1881, Take Ionescu urmează cursuri universitare la Paris, obţinând doctoratul în drept.
De la liberali la conservatori.
Întors în ţară, devine avocat în Baroul Ilfov, începând să fie tot mai cunoscut pentru discursurile sale remarcabile. În această perioadă se înscrie în Partidul Naţional Liberal, pe listele căruia va deveni deputat în 1884.
S-a remarcat de la început prin talentul său oratoric deosebit, apreciat de oamenii vremii cu apelativul „Tăchiţă gură de aur”. Nemulţumit de dominaţia familiei Brătianu din politica românească, Ionescu îi părăseşte pe liberali, formând un grup dizident.
Se înscrie în Partidul Conservator în 1891, unde considera că îşi va putea mai uşor în valoare calităţile de om politic. În acest timp se remarcă şi ca un foarte bun gazetar, contribuind cu succes la editarea ziarului „Timpul”. S-a impus rapid ca unul dintre liderii marcanţi ai conservatorilor şi va fi cooptat ca ministru al Cultelor şi Instrucţiunii Publice, apoi ministru al Finanţelor în guvernele conservatoare.
Scindarea Partidului Conservator.
Vizibil incomodat atât de „bătrânii partidului”, cât şi de junimişti, Take Ionescu produce prima mare scindare din istorie a Partidului Conservator. Astfel, pe 3 februarie 1908, el fondează Partidul Conservator-Democrat. Cu toate acestea, colaborarea dintre takişti şi conservatori nu a încetat, iar între 14 octombrie 1912 – 31 decembrie 1913, mai mulţi takişti au fost cooptaţi în al doilea cabinet condus de Titu Maiorescu. Take Ionescu a primit portofoliul Internelor. În perioada ministeriatului său a fost dată o nouă lege pentru organizarea Ministerului de Interne, potrivit căreia în compunerea lui au intrat servicii centrale şi speciale, între care şi Direcţiunea Generală a Închisorilor. De perioada lui este legată şi crearea Bibliotecii de specialitate a Ministerului de Interne şi „Regulamentul de circulaţie a automobilelor”.
De asemenea, a reprezentat România la Conferinţa de Pace de la Bucureşti, care a încheiat Al Doilea Război Balcanic şi în urma căreia ţara noastră a primit Cadrilaterul.
Partizan al Antantei, Ionescu s-a pronunţat pentru neutralitatea României la începutul primului conflict mondial. La Consiliul de Coroană din 14 august 1916, s-a exprimat pentru ca ţara noastră să declare război Austro-Ungariei, având în vedere desfăşurarea operaţiunilor militare. După formarea unui nou guvern condus de Ionel Brătianu la Iaşi, pe 11 decembrie 1916, mai mulţi takişti au fost cooptaţi în cabinet, iar Take Ionescu va deveni vicepreşedinte al Consiliului de miniştri (10 iulie 1917).
După demisia guvernului la 26 ianuarie 1918, înfricoşat de urmările unei păci înrobitoare cu Puterile Centrale, Ionescu a preferat să plece în străinătate, la Paris. De aici, a reuşit să aducă însemnate servicii cauzei naţionale a românilor, din poziţia de preşedinte al Consiliului Naţional pentru Unitatea Românilor, creat la 20 septembrie 1918. A rămas în capitala Franţei şi pe timpul lucrărilor Conferinţei de Pace. Deşi nu a făcut parte din delegaţia română, prin manevrele de culise a jucat un rol important. Ionescu a făcut lobby-uri agresive pe lângă marile cancelarii occidentale pentru a obţine o situaţie mai favorabilă pentru România.
Revenit în ţară, a reluat activitatea partidului pe care l-a fondat şi i-a schimbat definitiv titulatura în Partidul Democrat pe 19 octombrie 1919, intuind soarta grea pe care o vor avea partidele conservatoare după Marea Unire şi introducerea votului universal. Noul program prevedea aplicarea votului universal, descentralizarea administrativă, impozit progresiv pe venit, reformă agrară, ziua de 8 ore de lucru, scoaterea BNR de sub dominaţia liberală şi altele.
Este important de menţionat că Take Ionescu a schimbat de mai multe ori titulatura formaţiunii sale politice, deţinând un adevărat record în acest sens. În octombrie 1916, în urma fuziunii cu Partidul Conservator-Nicolae Filipescu, PCD a adoptat de numirea de Partidul Conservator Naţionalist. După Marea Unire, s-a intitulat Partidul Conservator Unionist, iar în final a adoptat denumirea de Partidul Democrat.
Pe 13 martie 1920, alături de colegii săi Dimitrie Greceanu şi Nicolae Titulescu, Take Ionescu a acceptat să facă parte din guvernul condus de Alexandru Averescu.
Prim-ministru. Votul de blam. Decesul
Ambiţionându-se să devină măcar o dată în viaţă şef de guvern, Take Ionescu a căzut victimă manevrelor politice din umbră ale lui Ion I. C. Brătianu. Urmând sugestia regelui Ferdinand I, la 11 decembrie 1921, şi-a dat demisia din fruntea Ministerului de Externe. Criza politică declanşată l-a determinat pe Alexandru Averescu să depună mandatul guvernului peste două zile. În aceste condiţii, pe 17 decembrie, şeful statului l-a desemnat preşedinte al Consiliului de miniştri. După cum menţiona istoricul Nicolae Iorga, „Take Ionescu simţea în spatele său dogoritoarea patimă de stăpânire lui Ion Brătianu”. El a depus eforturi pe lângă şefii de partide pentru le câştiga încrederea, dar demersurile sale au eşuat. Astfel, pe 17 ianuarie 1922, guvernul a primit un vot de blam în Parlament şi a fost nevoit să-şi depună mandatul. Se punea capăt ultimului guvern conservator din istoria României. De altfel, acesta a rămas singurul caz din viaţa politică interbelică, când Corpurile legiuitoare au determinat căderea unui guvern prin votul lor.
În luna martie 1922, dezamăgit de cei care i-au dat votul de neîncredere, pleacă într-o vacanţă în Italia. Câteva luni mi târziu, s-a îmbolnăvit de febră tifoidă şi s-a stins din viaţă pe 21 iunie 1922, la vârsta de 63 de ani. Decesul său a reprezentat şi sfârşitul activităţii partidului pe care l-a fondat. Pe 21 noiembrie 1922, PD va fuziona cu Partidul Naţional Român, condus de Iuliu Maniu.",https://www.notabn.ro/mari-oameni-de-stat-ai-romaniei-take-ionescu/,2020-03-06,About The Author
264,264,notabn.ro,Andrei Mureșanu - două documente inedite,"Despre bardul național s-a scris mult și sub diverse forme. Considerat “autorul unei singure poezii” de Titu Maiorescu, poetul a fost mereu în atenția publicului mai ales de când poezia Un răsunet a devenit imnul național al României. De mare însemnătate sunt cele trei teze de doctorat dedicate marii personalități transilvănene. Primele două s-au creionat la câțiva ani de la moartea poetului de către publicistul și omul politic Valeriu Braniște în anul 1891 și de istoricul literar Ioan Rațiu în anul 1900 și oferă detalii importante cu privire la viața și activitatea sa. După aproape un secol, scriitorul Ion Buzași îl readuce din nou în prim plan pe Andrei Mureșanu, oferind o perspectivă mai largă și mai completă, cercetând diverse biblioteci și arhive în acest sens. Pasionat de această figură ardeleană impunătoare, îi dedică nenumărate articole și volume, venind mereu cu ceva nou. De asemenea, Aurel Rău, un alt poet cu origini bistrițene îi dedică un studiu omagial consistent.
După ani și ani s-a impus redactarea unei bibliografii care să însumeze opera și referințele biografice și critice apărute de-a lungul timpului. În calitate de documentarist la Biblioteca Județeană “George Coșbuc” Bistrița-Năsăud mi-a revenit această misiune specială. Am pătruns în universul bibliotecilor și arhivelor tradiționale, dar și al celor virtuale. Acest fapt m-a ajutat să am o viziune de ansamblu cât mai completă asupra a ceea ce s-a scris și s-a publicat. Tehnologia actuală cu beneficii nebănuite pentru un cercetător, m-a ajutat să am acces la documente vechi digitizate pe diverse platforme, în special biblioteci, care altfel, ar fi fost greu de consultat într-un timp rezonabil. Posibilitatea de accesare a unor baze de date sau documente on-line mi-a deschis noi orizonturi.
Pe parcursul redactării lucrării am început să-l îndrăgesc tot mai mult pe poetul național, fapt care m-a determinat să conturez și un portret cât mai complet al vieții și operei sale. Astfel, am aprofundat demersurile, așezând cap la cap informațiile existente, de multe ori contradictorii. Unele piese par să nu se potrivească în mozaic. Exisă încă date ambigue oferite de apropiații poetului, atât familie cât și prieteni, care sunt greu de verificat și confirmat. De multe ori sunt mai mult sau mai puțin documentate.
Un moment important din viața poetului îl reprezintă perioda școlarizării. Primul care ne oferă detalii mai exacte este literatul blăjean Ioan Rațiu care având acces la Protocollum Majoris Gymnasii Scholarum Piarum Bistricensis, ne transmite că Andrei Mureșanu a fost elev al acestei instituții între anii 1825-1832. Conform descrierii sale, între 1825-1826 este elev „in classe minimistrarum”, între 1826-1827 „in classe majorum parvistarum”, între 1827-1828 în „I grammaticae”, între 1828-1829 în „II grammaticae”, iar între 1829-1830 în „III grammaticae”. Între anii 1830-1831 este elev în „I humanitatis”, iar în 1831-1832 în „II humanitatis”. De fiecare dată obține calificativele de primă pentru purtare și eminenție pentru studii și doctrina religiei, fiind unul dintre elevii fruntași. Aceste informații sunt prezente în teza sa de doctorat publicată în limba maghiară și în limba română în 1900 și republicată în 2016 de editura Galaxia Gutenberg, la 200 de ani de la nașterea poetului. De altfel, se pot regăsi și sub formă de foileton în revista blăjeană a vremii, „Unirea”.
Cel mai probabil, multe din documentele gimnaziului piarist de la acea vreme nu s-au mai păstrat. La Muzeul „Casa Mureșenilor” din Brașov s-a conservat o tipăritură cu lista elevilor și programa materiilor de studiu de la Gimnaziul Catolic Piarist din anul 1832 realizată de Emanuel Filtsch la Tipografia Bistriței. Printre elevii din II humanitatis se numără Morosan Andreas junior. Acest material poate fi accesat on-line pe site-ul muzeului.
O investigație personală recentă scoate la lumină alte două documente emise de Gimnaziul Piarist din Bistrița. Acestea se regăsesc în biblioteca Ordinului Piarist din Ungaria și se află digitizate pe site-ul lor. Unul cuprinde lista elevilor și programa de studiu din anul 1830 și îl regăsim pe Moroschan Andreas Junior „in tertia grammatices classe” și evidența absolvenților din anul 1832, printre care se află Morosan Andreas, junior în capul listei cu calificativul „eminens” pentru doctrina religiei și caligrafie, „in II humanitatis”. Ultimul document redă cu precizie structura sistemului de învățământ confesional din vremea respectivă. Astfel, școala primară cuprinde „classe parvistarum minorum e lingva Latina, et adnexis studiis” și „classe parvistarum maiorum et lingva Latina, et adnexis studiis”, gimnaziul „I grammatices classe e lingva latina, et adnexis studiis”, „II grammaticae schola e syntaxi communi, et adnexis studiis” și „III grammaticae schola e syntaxi ornata, et adnexis studiis”, iar școala superioară „I humanitatis schola e rhetorica, et adnexis studiis” și „II humanitatis e poesi, et adnexis studiis”.
Ulterior se înscrie la Blaj și frecventează între anii 1832-1834 cursurile de filosofie, conform Protocollum Informationum de Auditoribus Philosophiae in Lyceo Blasiensi, p. 3-5, menționat de Ioan Rațiu în lucrarea sa, iar in 1834 până în 1838 urmează studiile teologice la seminarul blăjean, informație redată de același autor din Protocollum Classificationum ductum pro Auditoribus Studiorum theologicorum in Seminario diocesano Blasiensi, p. 24. Deocamdată nu există indicii cu privire la păstrarea acestor documente. Cercetarea rămâne deschisă unor completări ulterioare.
Laura Goia",https://www.notabn.ro/andrei-muresanu-doua-documente-inedite/,2020-03-06,About The Author
265,265,notabn.ro,Cu analfabeți funcționali sau economici în fruntea țării suntem și mai vulnerabili!,"Autor:Andreea Paul
Instituții publice, companii și cetățeni,
Pregătiți-vă pentru atacurile biotehnologice. Războaiele economice nu se mai duc cu instrumente tradiționale. Ci cu viruși.
Pesta porcină africană a apărut la noi, exact la un an de la ridicarea interdicției de 14 ani de export a cărnii de porc din România. Cu toții au fost nepregătiți pentru un astfel de atac.
Zona vulnerabilă: Satu Mare. Nu e deloc întâmplător aleasă. Primul focar descoperit anul trecut (iulie 2017). La granița cu Ucraina. De atunci, nebunie totală. Într-un an suntem căzuți. Eficiența Strategiei de biosecuritate a României își arată acum rezultatele. Pe hârtie strună din 2016. În practică, nu s-a întâmplat mare lucru.
În concluzie: vom importa carne de porc și nu vom exporta carnea românească de porc. Ce ușor ne-au dărâmat un întreg sector economic, unde România are avantaje competitive naturale! O industrie întreagă lovită. Locuri de muncă care vor dispărea. Valuta națională afectată negativ. Investițiile amputate.
Acum aveam nevoie de serviciile de securitate cu adevărat puternice pentru a proteja interesele naționale și pentru a oferi un răspuns real la actuala provocare.
Cu analfabeți funcționali sau economici în fruntea țării suntem și mai vulnerabili!
articol preluat de pe pagina personală a autorului cu acordul autorului.",https://www.notabn.ro/cu-analfabeti-functionali-sau-economici-in-fruntea-tarii-suntem-si-mai-vulnerabili/,2020-03-06,About The Author
266,266,notabn.ro,"Traian Băsescu dezamăgit de Merkel și Macron: ""Ne-au izolat""","Fostul președinte al României Traian Băsescu, a lansat un atac foarte dur la adresa liderilor europeni ai Franței și Germaniei pe tema negocierilor privind conducerea Uniunii Europene. Traian Băsescu consideră că fiind inacceptabil ca estul Europei să nu fie reprezentat la nivelul conducerii UE și că există o lipsă de solidaritate între liderii europeni.
„Ce frumos suna Declaraţia de la Sibiu!
Macron şi Merkel, folosindu-l ca paravan pe Donald Tusk, au reuşit să scoată Estul Uniunii Europene în afara Uniunii Europene.
După ce în penultima legislatură funcţia de Preşedinte al Parlamentului European a fost deţinută timp de doi ani şi jumătate de polonezul Buzek, iar Donald Tusk, alt polonez, deţine funcţia de Preşedinte al Consiliului European, azi, când se discută noua listă de funcţii cheie în UE pentru următorii 5 ani, niciun Est European nu se mai află în cărţi.
După ce Vechea Europă s-a izolat de estici în Zona Euro, stabilindu-şi buget separat de estici, azi, Franţa şi Germania izolează estul Uniunii Europene şi prin respingerea oricărei nominalizări de est european pentru funcţiile de conducere a Uniunii Europene.
Mai mult, printre nou nominalizaţi se află mediocrităţi politice precum premierul belgian Charles Michel sau tăcutul ministru al apărării german Ursula von der Leyen, greu de imaginat că ar putea fi aleşi într-o ţară estică măcar şi ca primari într-o comună micuţă.
Într-un moment în care UE avea nevoie mai mult ca oricând de solidaritate şi politicieni care să accelereze procesele de integrare, Merkel şi Macron trag o linie groasă între Vechea Europă şi Estul Uniunii Europene. Din păcate, ideologul acestei izolări a Estului, tânărul Macron, îşi exersează viziunea catastrofală pe seama viitorului Uniunii Europene, în condiţiile în care el nu este capabil să-şi reformeze propria ţară, iar în alegerile din Franţa l-a bătut de l-a snopit extremista Marie le Pen.
Dincolo de ce se vede, vom avea şi o soluţie ascunsă, extrem de toxică în interiorul Comisiei Europene. Este vorba despre Frans Timmermans, un adversar neîmpăcat al ţărilor din Estul UE, susţinut de Macron şi de Mark Rutte – premierul Olandez – pentru funcţia de Preşedinte al Comisiei Europene. Doar opoziţia fermă a grupului PPE a făcut imposibilă această nominalizare. Va fi numită insipida Ursula von der Leyen ca preşedintă iar Timmermans va fi prim vice preşedinte al Comisiei Europene care prin atribuţiunile delegate va fi de fapt adevăratul Preşedinte al Comisiei Europene .
Oare se mai poate face ceva pentru relansarea construcţiei europene lărgite şi egale?
Să sperăm că da, cu condiţia reacţiei solidare a Estului Uniunii Europene. Nu noi ne-am separat, ci ei cei vechi ne-au izolat.
Şi când mă gândesc ce frumos suna Declaraţia de la Sibiu!
PS – În Consiliul European sunt suficienţi premieri şi preşedinţi ai ţărilor din Est, foarte buni, care ar fi putut prelua funcţia de Preşedinte al Consiliului European sau pe cea de Preşedinte al Comisiei Europene”, a menționat fostul președinte pe pagina sa de socializare.",https://www.notabn.ro/atac-direct-al-lui-traian-basescu-la-adresa-lui-merkel-si-macron/,2020-03-06,About The Author
267,267,notabn.ro,"Papa Francisc de Anul Nou: 2017 a fost tulburat de război, minciuni și nedreptate.","În mesajul de Anul Nou, Papa Francisc a spus că anul 2017 a fost tulburat de război, minciuni şi nedreptate şi i-a îndemnat pe oameni să îşi asume responsabilitatea pentru acţiunile lor, conform Agerpres .
La slujba de vecernie ţinută la Bazilica Sfântul Petru, Suveranul Pontif a spus că umanitatea a „irosit şi a rănit” anul „în multe feluri provocând decese, minciuni şi nedreptăţi”.
În timp ce războiul este cel mai evident semn de „orgoliu absurd, incapabil de a simţi remuşcare”, multe alte păcate au provocat „degradarea umană, socială şi a mediului”.
„Trebuie să ne asumăm responsabilitatea tuturor acţiunilor în faţa Domnului, a fraţilor noştri şi a creaţiei noastre”, a mai spus Suveranul Pontif.
Cu toate că nu a făcut referire la un eveniment anume din 2017, Papa şi-a făcut auzită vocea pe multe dintre subiectele arzătoare ale momentului de-a lungul anului.
În aprilie, Papa Francisc a condamnat „masacrul inacceptabil” al civililor nevinovaţi care au pierit într-un atac cu arme chimice în Siria.
În urmă cu doar o lună, a vizitat Myanmar, unde peste 600.000 de musulmani Rohingya au fost forţaţi să-şi părăsească locuinţele şi să se refugieze în ţara vecină, Bangladesh, vorbind cu autorităţile, în încercarea de a calma criza.
În timpul unei excursii efectuate în luna septembrie, Papa a încercat, de asemenea, să încurajeze procesul de pace din Columbia şi a făcut lobby, în mai, pe lângă preşedintele american Donald Trump pentru a acorda mai multă atenţie problemei schimbărilor de climă.
La finalul slujbei, Francisc a traversat Piaţa Sfântul Petru, a dat mâna cu credincioşii şi a făcut fotografii, după care s-a oprit pentru scurt timp în dreptul scenei naşterii Domnului amenajată în piaţă.
În prima zi din 2018, Suveranul Pontif, liderul celor 1,2 miliarde de catolici din lumea întreagă, ţine o slujbă pentru a marca Ziua Mondială a Păcii.",https://www.notabn.ro/papa-francisc-de-anul-nou-2017-fost-tulburat-de-razboi-minciuni-si-nedreptate/,2020-03-06,About The Author
268,268,notabn.ro,"O polițistă din Iași, grav rănită în misiune, se revoltă la adresa sistemului: ,,Nu vreau să mor la serviciu din cauza incompetenței unora”","Andrada Voicu, o tânără polițistă din orașul Pașcani, județul Iași, grav rănită într-un accident rutier petrecut în timpul unei misiuni petrecută în anul 2018, a scris pe Facebook un mesaj dur la adresa superiorilor din Poliția Română pe care-i acuză că nu țin cont de condițiile de muncă ale angajaților din sistem. Iată mesajul polițistei din Pașcani, postat pe Facebook:
,Mașinile morții. Cu astfel de autoturisme sunt trimiși unii polițiști la evenimente. Neinscripționate, cu semnale luminoase/acustice neomologate. În timp ce pe pagina oficială a Poliției Române se postează în fiecare zi fotografii cu domnișoare care au buzele uuuun pic mai mici decât colacul de la wc, cu dinți perfect aliniați si zâmbete mișto, cu autoturisme noi si sclipitoare, noi ne pierdem dinții, picioarele, viețile, de parcă la începutul școlii de poliție am semnat contract cu moartea, nu cu instituția în sine.
Cui îi pasă de faptul că stăm internați la ATI cu fracturi deschise, cu dureri sfâșietoare, cu hemoragii cerebrale, rugându-ne pentru viețile noastre și așteptând să treacă perioada critică, pentru a ști sigur că vom scăpa cu viață?”, a scris Andrada Voicu.
,,Cui îi pasă că tata a murit după ce a auzit de accidentul meu?”
Nimănui. Toți cei “mari” care ne-au asigurat de sprijinul lor, ne-au întors spatele și ne-au lăsat amanet. Nu ne mai întreabă nimeni dacă suntem/vom mai fi oameni normali, sau dacă am rămas cu sechele. Nu îi pasă nimănui că cel puțin un an din vietile noastre ne va fi furat de spitalizări, operații și recuperare.
Domnilor/doamnelor care ne conduceți, îl mai țineți minte pe colegul nostru de la Suceava, care a fost injunghiat de zeci de ori? Dar pe ceilalți colegi care au murit cu zile? Căci noi ne aducem aminte și aprindem lumânări pentru ei. Ați vuit în toată țara, că veți face, că veti drege, că ne veți ajuta cu legi care să ne protejeze, că vom avea dotări și mașini care să ne ofere siguranță. Ați făcut căcatul praf. Situația e aceeași în fiecare zi.
Domnilor/doamnelor care ne conduceți, dumneavoastră aveți impresia că cerem prea mult?
Eu sunt de părere că îmi cer doar dreptul la viață. Că nu trebuie să ne facem serviciul în sicrie pe 4 roți. Nu vreau să mor la serviciu din cauza incompetenței unora. Mai am o viață lungă(sper eu) în față și vreau să mi-o trăiesc decent si frumos. Nu cu frica de-a urca într-o cocină cu pretenție de mașină.
Îmi doresc din tot sufletul să existe karma, iar celor vinovați de situația in care ne aflăm noi, “talibanii” din stradă (așa cum ne numea un superior), să li se intoarcă. Eventual, să le iasă pe ochi.
Iar celor care se bucură atunci când află despre faptul ca polițiștii mor cu zile, le doresc sănătate. Că-i mai bună decât toate”, este mesajul postat.
Potreivit ProTV, IPJ Iași a transmis sâmbătă dimineața un comunicat de presă, ca replică la mesajul postat de agenta Andrada Voicu:
,,În referire la aspectele semnalate în spațiul public, legate de afirmațiile făcute de o polițistă din cadrul I.P.J. Iași pe o rețea de socializare, facem următoarele precizari:
La data 3 apr. 2018, în județul Iași, pe DN 28A Tg. Frumos-Pașcani, în zona localității Blăgești a avut loc un accident rutier, în care a fost implicată o autospecială de poliție. Doi agenți din cadrul Poliției municipiului Pașcani, aflați în misiune pentru căutarea unei minore dispărute, s-au angajat în efectuarea unei depășiri într-o zonă unde depășirea era interzisă, având semnalele vizuale si acustice în funcțiune. Astfel a fost lovit frontal un alt autoturism, iar din accident au rezultat 3 victime, care au fost transportate la spital, printre care și cei 2 agenți de poliție.
În cauză a fost întocmit dosar penal pentru săvârșirea infracțiunii de “vătămare corporală din culpă”, urmând ca în perioada următoare acesta să fie finalizat.
Autospeciala implicată în accident corespundea din punct de vedere tehnic, iar pe parcursul anului 2018 și până în prezent au fost achiziționate aproximativ 40 de autospeciale inscripționate ce au fost repartizate structurilor de ordine publică și Serviciului Rutier.
Conducerea I.P.J. Iași este, în permanență, preocupată de creșterea nivelului de dotare a instituției și de îmbunătățirea condițiilor de muncă ale angajaților”.
Nici nu ne așteptam la altceva de la Poliție, decât să încerce să ascundă noroiul sub preș. Tristă realitate în România anului 2019!",https://www.notabn.ro/o-politista-din-iasi-grav-ranita-in-misiune-se-revolta-la-adresa-sistemului-nu-vreau-sa-mor-la-serviciu-din-cauza-incompetentei-unora/,2020-03-06,About The Author
269,269,notabn.ro,"Legea Apelor modificata cu dedicatie pentru lacul Belina? Interdicția de ridicare a construcțiilor pe cursul apelor, anulată","Guvernul a adoptat o ordonanță de urgență prin care modifică Legea Apelor, prin eliminarea tuturor restricțiilor privitoare la construcțiile ce pot fi ridicate pe cursul apelor, singura condiţie fiind protecția împotriva inundaţiilor. Ordonanța, emisă în ziua ,,revoluței fiscale”, se potrivește mănușă afacerii Belina. Miza introducerii ordonanței de urgență este incomodul articol 49 din Legea Apelor, care reglementează interdicţia de construire şi excepţiile de la această interdicţie. Modificarea este justificată prin veșnica invocare a directivelor europene, directive care nu au, însă, absolut nicio legătură cu modificarea operată asupra textului de lege.
În Nota de fundamentare a ordonanţei de urgenţă, semnată de ministrul Doina Pană, se arată că motivul modificării acestui articol este acela că prevederile actuale „interzic realizarea de lucrări în zona inundabilă, inclusiv a celor de apărare împotriva inundaţiilor”. De asemenea, este invocată necesitatea deblocării urgente a „investiţiilor de apărare împotriva inundaţiilor din zonele inundabile asociate, prin eliminarea interdicţiei de realizare a unor astfel de lucrări”.
Argumentația, ca și motivul, sunt inventate. În primul alineat al articolului 49, se spune că se interzic noi obiective socio-economice „în zona inundabilă a albiei majore şi în zonele de protecţie precizate la art. 40”. Iar articolul 40 instituie zone de protecţie în imediata apropiere a cursurilor de apă (albiile minore), a lacurilor sau în preajma lucrărilor hidrotehnice. Al doilea alineat al articolului 49, în vechea formulare, instituia excepţia de la interdicţie: „Se exceptează de la prevederile alin. 1, pentru zona inundabilă a albiei majore, cazurile în care sunt prevăzute lucrări de apărare împotriva inundaţiilor”.
Rezultă destul de limpede cum opera legea în vechea formulare: în lege erau interzise orice fel de construcţii în zonele de protecţie din apropierea apelor, iar în albiile majore erau permise doar construcţiile de îndiguire. Conform legii, prin albia minoră a unui râu sau a unui fluviu se înţelege „suprafaţă de teren ocupată permanent sau temporar de apă, care asigură curgerea nestingherită, din mal în mal, a apelor la niveluri obişnuite, inclusiv insulele create prin curgerea naturală a apelor”. Iar albia majoră este lunca râului, adică „porţiunea de teren din valea naturală a unui curs de apă, peste care se revarsă apele mari, la ieşirea lor din albia minoră”.
Prin ordonanţa de urgenţă, al doilea alineat al articolului 49 a căpătat următoarea formulare: „ Se exceptează de la prevederile alin. 1 obiectivele care au prevăzute lucrări de apărare împotriva inundaţiilor”. Practic, s-a înlocuit sintagma: „cazurile în care sunt prevăzute” cu sintagma: „obiectivele care au prevăzute” şi a fost eliminată precizarea că excepţia se aplică doar în albiile majore ale cursurilor de apă, dar nu şi zonele protejate din preajma apelor.
Pentru a înţelege semnificaţia acestei modificări, specialistii în domeniul gospodăririi apelor după ce au citit modificarea adusă prin ordonanţă de urgenţă, au concluzionat: „Noul text al legii permite ridicarea de construcţii practic oriunde, în albiile minore, în albiile majore, în zone inundabile, pe malul lacurilor, singura condiţie fiind aceea ca proiectul să prevadă şi lucrări de îndiguire. Poţi să ridici şi un hotel, important e să faci în faţa lui şi un dig sau o altă lucrare anti-inundaţii”.
Ministerul Apelor a argumentat că: ,,modificarile promovate au rolul de a debloca dezvoltarea socio-economică a țării, inclusiv pentru zonele inundabile, în condițiile în care obiectivele de investiții au prevăzut măsuri concrete de protecție sau sunt situate în zone protejate deja de lucrări existente”.
Întrebat care este regimul de protecție împotriva inundațiilor a ansamblului format din Insula Belina și Lacul Pavel din județul Teleorman, Ministerul Apelor a precizat: ,, Lucrările din zona menționată de dvs. asigură protecția împotriva inundațiilor pentru satul Poiana și obiective socio-economice existente în zonă”.
Așadar, insula Belina este deja protejată împotriva inundaţiilor, iar acolo se pot ridica acum orice fel de construcţii: hoteluri, restaurante, cazinouri, etc.",https://www.notabn.ro/legea-apelor-modificata-cu-dedicatie-pentru-lacul-belina-interdictia-de-ridicare-constructiilor-pe-cursul-apelor-anulata/,2020-03-06,About The Author
270,270,notabn.ro,"Începe programul ""Rabla pentru electrocasnice""","Una dintre cele mai recente noutati venite din partea Ministerului Mediului este propunerea de program „Rabla pentru electrocasnice”.
Programul „Rabla pentru electrocasnice” isi propune sa functioneze dupa modelul programului „Rabla pentru masini”. Pe intelesul tuturor, tot ce aveti de facut este sa predati produsul electrocasnic (televizor, frigider, masina de spalat), la un centru de reciclare. Veti primi in schimb un voucher pe care il puteti folosi la cumpararea unui nou aparat electrocasnic.
Valoarea voucherelor a fost stabilită după cum urmează:
• 200 lei pentru mașini de spălat rufe cu eficienţa energetică A++;
• 300 lei pentru mașini de spălat rufe cu eficienţa energetică A+++;
• 300 lei pentru aparate de aer condiționat cu eficienţa energetică la răcire (A+++/A++);
• 300 lei pentru categoria frigidere/combine frigorifice/lăzi frigorifice cu eficienţa energetică A++;
• 400 lei pentru categoria frigidere/combine frigorifice/lăzi frigorifice cu eficienţa energetică A+++.
Pentru a beneficia de finanțare, după publicarea Ordinului de ministru în Monitorul Oficial, trebuie accesată aplicația electronică de pe website-ul Administrației Fondului pentru Mediu și urmați pașii de înscriere în program, până la completarea cu succes a acestora.
Ulterior, solicitanții se vor prezenta la unul dintre comercianții validați, de unde vor achiziționa echipamentul dorit. Suma finanțată se scade de către comerciant din valoarea totală a facturii echipamentelor achiziționate prin program (TVA inclus), iar diferența va fi suportată de către persoana fizică, din surse financiare proprii.
Este important de precizat că persoana fizică beneficiază de valoarea unui voucher la achiziţionarea unui echipament eligibil, în schimbul predării unui echipament uzat vechi echivalent. Schimbul se face în sistem 1:1.",https://www.notabn.ro/incepe-programul-rabla-pentru-electrocasnice/,2020-03-06,About The Author
271,271,notabn.ro,Şeful Gărzii de Mediu Bucureşti a fost demis,"Viorel Glăman a fost demis din funcţia de şef al Gărzii de Mediu Bucureşti. Ministrul Mediului Costel Alexe a făcut miercuri dimineaţă o solicitare în acest sens, după scandalul iscat de poluarea excesivă din Capitală, de acum două zile, şi după explicaţiile date de Glăman.
Viorel Glăman a fost demis din funcţia de şef al Gărzii de Mediu Bucureşti. Anterior, ministrul Mediului îl criticase pentru modul în care a gestionat problema deşeurilor şi pentru cum s-au derulat controalele pe poluare din ultimii ani.
Întrucât Viorel Glăman este funcţionar public, cel mai probabil el va fi delegat pe un alt post, iar atribuţiile sale ar putea fi preluate de un alt comisar.",https://www.notabn.ro/seful-garzii-de-mediu-bucuresti-a-fost-demis/,2020-03-06,About The Author
272,272,notabn.ro,La Sibiu are loc Forumul Consultativ Anual al Rutelor Culturale ale Consiliului Europei,"Deschiderea oficială a Forumului Consultativ Anual al Rutelor Culturale ale Consiliului Europei, aflat la cea de-a 9a ediţie, a fost făcută de ministrul Turismului, Bogdan Trif, la muzeul ASTRA din Sibiu.
Tema de anul acesta a Forumului priveşte „Rutele culturale şi turismul cultural durabil într-o perspectivă europeană: tendinţe, provocări, oportunităţi”.
„România, prin Ministerul Turismului şi Ministerul Culturii şi Identităţii Naţionale, este membră a Acordului Parţial Extins privind Rutele Culturale, calitate în baza căreia organizează acest eveniment de o importanţă deosebită prin vizibilitatea pe care o asigură ţării noastre în context european. România este o ţară bogată datorită patrimoniului său material şi imaterial, valori care impun ţara noastră ca o destinaţie unică, specială. În calitate de ministru al Turismului, doresc să subliniez importanţa protejării patrimoniului ca parte a dezvoltării durabile a teritoriului şi importanţa promovării turismului de calitate, cu dimensiune europeană strategică. Este esenţial să ne concentrăm eforturile în a ajuta la conştientizarea, la nivelul pieţelor internaţionale, că România este o destinaţie culturală cu obiective şi atracţii turistice de valoare europeană şi universală. Din acest motiv, consider că dezvoltarea relaţiilor transnaţionale între agenţii economici din cadrul unei Rute Culturale poate inclusiv schimba percepţia europeană în ceea ce priveşte destinaţia turistică România”, a declarat ministrul Turismului, Bogdan Trif.
Astăzi vor fi desemnate şi premiile pentru cei care au promovat cel mai bine obiectivele turistice culturale care fac parte din Rutele Europene. Evenimentul va continua şi mâine, 3 octombrie, la Cisnădie. În ultima zi a Forumului, 4 octombrie, invitaţii vor vizita o parte din obiectivele turistice din judeţul Sibiu.",https://www.notabn.ro/la-sibiu-are-loc-forumul-consultativ-anual-al-rutelor-culturale-ale-consiliului-europei/,2020-03-06,About The Author
273,273,notabn.ro,"În 4 luni, Mihaela Buzărnescu a câștigat mai mult decât în întreaga carieră","Jucătoarea Mihaela Buzărnescu este marea revelație a tenisului feminin. În urmă cu 2 ani de zile, Mihaela Buzărnescu nu se afla nici măcar în primele 500 de jucătoare ale lumii. Foarte puțini mai credeau în ea, iar media și comentatorii de tenis nici nu aminteau de ea. Totuși, românca nu s-a lăsat și a continuat, iar astăzi a ajuns să ocupe locul 20 WTA.
De la Roland Garros până în prezent, bucureşteanca a câştigat mai mulţi bani decât înainte, în întreaga carieră. Buzărnescu a câştigat şi finala de la San Jose, cu Maria Sakkari şi a ajuns pe locul 15 şi în WTA Race.
Succesul din finala de duminică i-a adus lui „Miki” 136.695 de dolari şi 470 de puncte. Acest lucru va duce totalul banilor câştigaţi din tenis la peste 1,2 milioane de euro, potrivit digisport.ro.
Interesant e că, până la Roland Garros 2018 (unde a ajuns până în optimi), bucureşteanca adunase 547.605 de euro din tenis. În ultimele patru luni a avut acces la mai multe premii consistente, cele mai mari fiind obţinute la Paris (222.000 de euro pentru accesul în a doua săptămână) şi 112.000 de euro (pentru turul trei de la Wimbledon).
Astfel, Mihaela a câştigat în ultimele 4 luni. Buzărnescu să fi câştigat mai mulţi bani din tenis decât înainte, în întreaga carieră.",https://www.notabn.ro/in-4-luni-mihaela-buzarnescu-a-castigat-mai-mult-decat-in-intreaga-cariera/,2020-03-06,About The Author
274,274,notabn.ro,Orădeanul Csaba Varga porneşte să cucerească Himalaya,"Orădeanul Csaba Varga va pleca, în luna aprilie, să cucerească Muntele Everest, scopul său fiind acela de a deveni primul etnic maghiar care să fi escaladat fără oxigen suplimentar cel mai înalt vârf al lumii, de 8848 de metri – a transmis într-un comunicat Dániel Bíró, managerul de comunicare al echipei Kalifa Alpin, pentru agenţia ungară de presă MTI.
Potrivit planului, Csaba Varga va pleca spre Himalaya la începutul lunii aprilie, urmând să atace vârful cel mai devreme la mijlocul lunii mai – se precizează în comunicat. Cucerirea fără oxigen suplimentar a Muntelui Everest reprezintă o provocare uriaşă pentru alpinişti. În timp ce cu oxigen cel mai înalt vârf al lumii a fost cucerit deja de peste 10 mii de oameni, fără oxigen suplimentar au reuşit să facă acest lucru doar câteva sute de alpinişti – au precizat totodată membrii echipei.
Comunicatul reaminteşte că, începând din 2013, Csaba Varga a cucerit pe rând cele mai înalte vârfuri ale lumii – pe toate, fără oxigen suplimentar. Anul trecut, a înregistrat cel de-al patrulea succes: în pofida condiţiilor meteo nefavorabile, la 19 iulie a urcat drapelul maghiar pe cel mai înalt vârf al Hidden Peak, de 8080 de metri. Prin cucerirea acestui vârf, Csaba Varga este, în prezent, cel mai de succes alpinist maghiar activ care cucereşte vârfuri înalte.
foto: bumm.sk",https://www.notabn.ro/oradeanul-csaba-varga-porneste-sa-cucereasca-himalaya/,2020-03-06,About The Author
275,275,notabn.ro,"Monedele aruncate peste sângele revoluționarilor din decembrie 1989, sfințite și depuse la Biserica Colțea","O raclă cu monede care au fost aruncate peste sângele revoluționarilor în decembrie 1989 a fost sfințită de către preotul Sandu Mehedințu, fostul paroh al Bisericii Colțea din capitală. Potrivit președintelui Asociației 21 Decembrie, Doru Mărieș, citat de Mediafax, monedele au fost aruncate de către trecători peste sângele celor care au murit în Piaţa Universităţi, în noaptea de 21 decembrie şi au fost strânse de pe asfalt de către preotul care le-a sfințit, Sandu Mehedinţu. Unele din aceste monede încă au sânge pe ele, susține Doru Mărieș. După ce a fost sfințită în Pasajul Universității, racla cu aceste monede a fost de în Biserica Colţea.
Tot în Pasajul Universității, Asociația 21 Decembrie a montat o placă comemorativă în memoria victimelor din noaptea de 21 decembrie 1989
„În noaptea de 21 decembrie 1989, oriunde priveai în acest pasaj şi staţia de metrou, vedeai violenţă, moarte şi sânge. Aici Armata, Miliţia şi Securitatea au ucis, rănit, maltratat şi arestat protestatarii anticomunişti retraşi din calea gloanţelor forţelor de represiune, din Piaţa Universităţii”, este mesajul de pe placa comemorativă, potrivit sursei citate anterior.",https://www.notabn.ro/monedele-aruncate-peste-sangele-revolutionarilor-din-decembrie-1989-sfintite-si-depuse-la-biserica-coltea/,2020-03-06,About The Author
276,276,notabn.ro,Medici noi la Spitalul Județean de Urgență Bistrița,"Managerul Spitalului Județean de Urgență Bistrița, Gabriel Lazany, anunță pe contul său personal de Facebook, venirea a doi noi medici în cadrul colectivului de cadre medicale din cadrul spitalului:
,,Vești bune de la Spitalul Județean de Urgență Bistrița!
Din luna August, secțiile de ATI (Anestezie și Terapie Intensivă) și Cardiologie și-au extins echipa medicală cu doi tineri medici specialiști care vor sta la dispoziția pacienților noștri:
👉 Dr. Eleonora Eniko POPA – medic specialist ATI;
👉 Dr. Marius Nicolae ORZAN – medic specialist cardiologie.
Le dorim succes în activitate!”",https://www.notabn.ro/medici-noi-la-spitalul-judetean-de-urgenta-bistrita/,2020-03-06,About The Author
277,277,notabn.ro,Klaus Iohannis: Migrația trebuie să fie controlată,"Președintele României, domnul Klaus Iohannis, a susținut joi, 28 iunie a.c., o declarație de presă înaintea participării la Consiliul European (Bruxelles, Regatul Belgiei).
Vă prezentăm în continuare transcrierea declarației de presă:
Președintele României, domnul Klaus Iohannis: Bună ziua! Începem astăzi o sesiune complicată a Consiliului, sesiunea numită Consiliul de vară. Avem o agendă foarte bogată, cu teme care ne interesează foarte mult. A revenit tema migrației, este extrem de dezbătută, însă avem și teme cum ar fi PESCO, apărarea comună, care pentru noi este, de asemenea, foarte importantă. Avem temele deja cunoscute precum Brexit-ul, vom discuta, cu siguranță despre cadrul financiar multianual, deci despre buget. Avem și o discuție legată de Zona Euro și de acel deja faimos buget al Zonei Euro și încă multe alte teme, care sunt pe agenda noastră, astăzi și mâine.
Jurnalist: Care este poziția României în ceea ce privește bugetul Zonei Euro, considerați că această decizie ar putea adânci şi mai mult decalajul dintre state?
Președintele României, domnul Klaus Iohannis: Aici trebuie să avem foarte mare grijă și asta am de gând să spun colegilor în Consiliu. Un buget al Zonei Euro în sine nu este problematic dacă prin acest buget nu se creează o nouă falie între Zona Euro și țările non-euro, așa cum a fost o propunere a Comisiei pe care am salutat-o la momentul respectiv. Acest buget al Zonei prevede și fonduri pentru dezvoltarea unor programe pe țările care încă nu sunt membre în zona Euro, dar doresc să devină. Dacă conține aceste componente, este în regulă, dacă însă se adâncește falia, atunci s-ar putea să fie nevoie de mai multe discuții.
Jurnalist: În ceea ce privește chestiunea migrației, Italia a fost foarte vocală în ceea ce privește constituirea unor centre pentru primirea refugiaților în afara Uniunii Europene. Susține România această poziție?
Președintele României, domnul Klaus Iohannis: Astăzi vom avea o discuție fiindcă sunt foarte multe propuneri și multe dintre ele se contrazic. Noi dorim o soluție care întărește controlul asupra migrației. Este imposibil să continuăm într-un fel pe care l-aș putea numi parțial haotic. Migrația trebuie să fie controlată. Trebuie să consolidăm securitatea la granițele exterioare ale Uniunii, trebuie să dirijăm întregul flux migratoriu, trebuie să fie înregistrați toți migranții, iar cei care nu sunt refugiați și nu ar trebui să beneficieze neapărat de protecție pot fi retrimiși acasă. Sigur, și chestiunea unor centre de primire în afara Europei este o temă care s-a mai discutat, poate vă amintiți, s-au discutat acele hotspoturi care niciodată nu au funcționat prea bine. Soluții ar fi, doar că trebui să ne hotărâm odată pentru totdeauna ce să facem, fiindcă migrația va continua și cu cât mai mult întârziem luarea unor decizii ferme, clare, cu atât mai dificil va deveni de gestionat procesul.
Jurnalist: Unele state partenere au dat publicității o declarație prin care, practic, cer legislativului să nu efectueze modificări la legile justiției care să pună în pericol valorile statului de drept. Cum comentați această declarație comună?
Președintele României, domnul Klaus Iohannis: Au perfectă dreptate. Este lucrul pe care l-am spus eu de multă vreme, legile justiției se pot modifica, dar modificările trebuie să fie de așa natură să îmbunătățească independența și eficiența sistemului de justiție, iar aceste atenționări, sigur, sunt exact lucrurile pe care le spun și eu de multă vreme și lucruri pe care le spun mulți români de multă vreme. Sper să se audă și la PSD. Vă mulțumesc! O zi bună!",https://www.notabn.ro/klaus-iohannis-migratia-trebuie-sa-fie-controlata/,2020-03-06,About The Author
278,278,notabn.ro,Horia Tecău și Jean-Julien Rojer campioni la Dubai,"Perechea româno-olandeză Horia Tecău/Jean-Julien Rojer a câştigat în această după-masă titlul în proba de dublu a turneului ATP de la Dubai, după ce a învins în finală cuplul Jamie Cerretani (SUA)/Leander Paes (India) cu 6-2, 7-6.
Tecău şi Rojer, favoriţii numărul doi, şi-au trecut în palmares al doilea titlu consecutiv la Dubai, după o oră şi 27 de minute. Cuplul româno-olandez a avut procentaje foarte bune la serviciu, 75% puncte câştigate cu primul şi 76% cu al doilea. Învingătorii vor primi 120 270 de dolari și 500 de puncte ATP. Petru jucătorul român a fost a 52-a finală de dublu din carieră și prima din 2018.
Horia Tecău are acum 34 de titluri câştigate la dublu şi 18 finale pierdute. A câştigat 17 titluri alături de Rojer (în 2014 la Zagreb, Casablanca, Bucureşti, s-Hertogenbosch, Washington, Shenzhen, Beijing şi Valencia, trei în 2015 la Rotterdam, Wimbledon şi Turneul Campionilor de la Londra, unul în 2016, la Madrid, şi în 2017, la Dubai, Geneva, Winston-Salem, US Open, la Dubai în 2028), pierzând patru finale, în 2014 la Rotterdam, în 2015 la Sydney şi Nisa şi în 2016 la Cincinnati.",https://www.notabn.ro/horia-tecau-si-jean-julien-rojer-campioni-la-dubai/,2020-03-06,About The Author
279,279,notabn.ro,Klaus Iohannis despre Legile justiţiei: Bulversează întregul sistem judiciar și generează efecte negative,"Președintele României, Klaus Iohannis, consideră că aspectele foarte grave reținute de Comisia de la Veneția cu privire la modificările aduse legilor justiției și codurilor penale reprezintă un semnal fără echivoc, de care actuala guvernare și majoritate parlamentară trebuie să țină cont pentru a nu împinge România pe o direcție incompatibilă cu valorile Uniunii Europene.
Cele două opinii ale acestui for european sunt extrem de critice și confirmă, așa cum era previzibil, toate neregulile sesizate de mai bine de un an de zile de către Președintele României, de opoziția parlamentară, de societatea civilă, de Consiliul Superior al Magistraturii, de judecători și procurori.
Punerea în pericol a independenței procurorilor și judecătorilor, afectarea încrederii în justiție, impactul negativ asupra eficienței actului de justiție în materie penală în combaterea diferitelor infracțiuni, inclusiv a infracțiunilor de corupție, a celor săvârșite prin violență sau a celor de criminalitate organizată sunt aspecte esențiale asupra cărora Comisia de la Veneția atrage atenția în analiza sa.
Președintele Klaus Iohannis subliniază că, prin concluziile prezentate public, Comisia de la Veneția constată că modificările aduse legilor justiției și legislației penale bulversează întregul sistem judiciar și generează efecte negative, iar o serie de prevederi nou introduse vor avea consecințe directe asupra unor proceduri și dosare penale în care sunt implicați oameni politici.
Președintele României consideră că este inacceptabil ca întreaga legislație din acest domeniu esențial pentru orice democrație autentică să fie dramatic alterată, doar pentru a-i proteja pe unii lideri politici care au probleme cu justiția.
În ceea ce privește modificările aduse legislației penale, multe dintre aspectele vizate de Comisia de la Veneția au fost punctate și în obiecția de neconstituționalitate ridicată de către Președintele Klaus Iohannis. Viteza nejustificată a adoptării, absența consultărilor reale și lipsa de transparență sunt elemente care afectează în mod negativ calitatea legislației și generează incertitudine. Mai mult, unele modificări ignoră convenții internaționale la care România este parte sau depășesc cu mult unele hotărâri ale Curții Constituționale.
Președintele României consideră că, din dorința de a favoriza pe cei care au probleme cu legea, coaliția PSD-ALDE prejudiciază iremediabil nu numai statul de drept și încrederea cetățeanului că nimeni nu e mai presus de lege, indiferent de funcția sau poziția pe care o are în societate, ci și toate eforturile unei întregi națiuni pentru care valorile fundamentale europene sunt incontestabile.
Președintele Klaus Iohannis condamnă ferm comportamentul iresponsabil al Ministrului Justiției care sub pretextul implementării recomandărilor Comisiei de la Veneția în cuprinsul Ordonanței de Urgență 92/2018, a inclus prevederi fără nicio legătură cu acestea, ba chiar contrare lor, de natură să sporească îngrijorarea partenerilor europeni.
Președintele României menționează că acesta este un nou episod dintr-un lung șir de decizii controversate luate de acest ministru în timpul mandatului său. În acest mod, Ministrul Justiției și-a compromis definitiv credibilitatea, motiv întemeiat pentru a-și prezenta demisia din funcție.
Președintele Klaus Iohannis solicită Parlamentului României să țină cont de opiniile cuprinse în raportul Comisiei de la Veneția și să reevalueze cu maximă celeritate modificările aduse legilor justiției, dar și Codurilor Penale și de Procedură Penală pentru ca impactul negativ asupra justiției și a statului de drept să înceteze.
Președintele României consideră că reevaluarea în ansamblu a modificărilor în discuție va trebui să se realizeze printr-un proces amplu și real de consultare, astfel încât să rezulte o legislație îmbunătățită, care să se bucure de un larg sprijin al societății românești și, totodată, să garanteze respectarea statului de drept și a tuturor standardelor internaționale în materie.
departament comunicare administraţia prezidenţială",https://www.notabn.ro/klaus-iohannis-despre-legile-justitiei-bulverseaza-intregul-sistem-judiciar-si-genereaza-efecte-negative/,2020-03-06,About The Author
280,280,notabn.ro,18.951.721 de cetăţeni sunt înscrişi în listele electorale,"Comunicat de presă privind numărul total de alegători înscrişi în Registrul electoral la data de 2 octombrie 2018
Numărul total de cetăţeni cu drept de vot înscrişi în Registrul electoral la data de 2 octombrie 2018 este de 18.951.721, din care:
1. Un număr de 18.279.534 de alegători au domiciliul sau reşedinţa în ţară, inclusiv cetăţenii care vor împlini 18 ani până la data de 7 octombrie 2018, din care 16.781.333 sunt posesori de carte de identitate.
Precizăm că numărul cetăţenilor cu domiciliul sau reşedinţa în ţară, valabil la data de 2 octombrie 2018 este cu 5.892 mai mic faţă de ultima informare a Autorităţii Electorale Permanente, din data 24.09.2018, când erau înscrişi în registrul electoral 18.285.426 alegători.
Diferenţa apare ca urmare a radierilor efectuate de primari în Registrul electoral aferent unităţilor administrativ-teritoriale conduse de aceştia şi a radierilor primite de la Direcţia pentru Evidenţa Persoanelor şi Administrarea Bazelor de Date (DEPABD).
2. Un număr de 672.187 de cetăţeni români au domiciliul sau reşedinţa în străinătate, fiind posesori de paşaport CRDS.
Potrivit Legii nr. 208/2015, Registrul electoral este un sistem informatic naţional de înregistrare şi actualizare a datelor de identificare a cetăţenilor români cu drept de vot şi a informaţiilor privind arondarea acestora la secţiile de votare. Registrul electoral este structurat pe judeţe, municipii, oraşe, comune, pentru cetăţenii români cu domiciliul sau reşedinţa în ţară. Persoanele autorizate să efectueze operaţiuni în Registrul electoral cuprinzând cetăţenii români cu domiciliul sau reşedinţa în ţară sunt primarii sau persoanele desemnate de către primari, prin dispoziţie, conform legii.
Autoritatea Electorală informează, de asemenea, că numărul total al secţiilor de votare organizate în ţară, conform Anexei 3, este de 18.662.
Secţiile de votare din străinătate sunt organizate de către Ministerul Afacerilor Externe, iar lista acestora poate fi consultată pe site-ul ministerului la adresa http://www.mae.ro/sites/default/files/file/anul_2018/2018.10.01_sectii_votare_referendum_2018_site.pdf
Anexa nr. 1 cuprinde numărul total de alegători cu domiciliul sau reşedinţa în ţară, valabil la data de 2 octombrie 2018, aferent fiecărei localităţi.
Anexa nr. 2 cuprinde numărul total de alegători români cu domiciliul în străinătate, posesori de paşaport CRDS, structurat pe ţări;
Anexa nr. 3 cuprinde numărul total de secţii de votare organizate în România, defalcat pe unităţi administrativ-teritoriale.
Direcţia comunicare şi relaţii externe",https://www.notabn.ro/18-951-721-de-cetateni-sunt-inscrisi-in-listele-electorale/,2020-03-06,About The Author
281,281,notabn.ro,CS Gloria 2018 Bistrița-Năsăud joacă mâine în deplasare la CSM Slatina,"de Mihai Sărmășan
CS Gloria 2018 Bistrița-Năsăud joacă joi de la ora 18.00 în compania CSM Slatina. Partida contează pentru etapa a IV-a a sezonului competițional 2018-2019 al Ligii Florilor.
Echipa bistrițeană vine după două victorii – una obținută în prima etapa (pe teren propriu) în fața CSM Roman, scor 30-25 iar cealaltă în etapa a III-a cu CSU Cluj Napoca (27-23) dar și o înfrângere la limită, suferită în deplasare la Cisnădie, scor 22-21. De cealaltă parte, CSM Slatina a fost învinsă de Măgura Cisnădie (19-22), a învins CSU Cluj Napoca cu 21-20 și a remizat cu Corona Brașov (24-24).
După disputarea meciurilor din primele două etape CS Gloria 2018 Bistrița-Năsăud e pe locul 5, la egalitate de puncte cu locul 4 ocupat de SCM Craiova, oltencele având mai multe goluri marcate ( patru în plus); în timp ce CSM Slatina ocupă locul 9 cu patru puncte.",https://www.notabn.ro/cs-gloria-2018-bistrita-nasaud-joaca-maine-in-deplasare-la-csm-slatina/,2020-03-06,About The Author
282,282,notabn.ro,"Astăzi, Biserica Ortodoxă Română îl prăznuiește pe Sfântul Gheorghe, purtătorul de biruință. Legende și tradiții asociate zilei","Astăzi, Biserica Ortodoxă Română îl prăznuiește pe Sfântul Gheorghe, purtătorul de biruință. În mod obișnuit, acest sfânt este sărbătorit la 23 aprilie, dar în acest an, deoarece ziua de 23 aprilie a căzut în Săptămâna Mare, s-a luat decizia ca Sfântul Gheorghe să fie prăznuit în 29 aprilie.
Potrivit unei legende, Sfântul Gheorghe a trăit în timpul împăratului Dioclețian, fiind conducător de oști în garda acestuia. Deoarece și-a mărturisit credința creștină în fața împăratului, care era păgân, acesta l-a osândit la moarte, fiindu-l tăiat capul în 23 aprilie.
La Sfântul Gheorghe (cunoscut și sub numele popular de Sângeorz), începe vara pastorală (când se tocmesc păstorii și se pregătește constrituirea stânelor), ce ține până la Sfântul Dumitru. Bătrânii spun că, de Sângiorz ard, în timpul nopții, comorile îngropate în pământ. Aceste comori sunt însă blestemate, iar cine sapă după ele ar putea pierde, cât de repede, pe cineva drag.
Sfântul Gheorghe este ocrotitorul Forțelor Terestre Române încă din timpul domniei lui Ștefan cel Mare, chipul sfântului prăznuit astăzi fiind prezent pe steagurile de luptă ale domnitorului moldav. Astfel, steagul Moldovei, trimis de Ştefan cel Mare la mănăstirea Zografu din Muntele Athos, are chipul Sfântului Gheorghe, doborând balaurul, însemnele stemei moldave şi următoarea inscripţie-rugăciune: „O, luptătorule şi biruitorule mare Gheorghe, în nevoi şi nenorociri grabnic ajutător şi cald sprijinitor, iar celor întristaţi bucurie nespusă, primeşte de la noi această rugăciune a smeritului tău rob, a Domnului Io Ştefan Voievod, din mila lui Dumnezeu, domnul Ţării Moldovei. Păzeşte-l pe el neatins în lumea aceasta şi în cea de apoi, pentru rugăciunile celor ce te cinstesc pe Tine, ca să Te preamărim în veci. Amin. Şi aceasta a făcut-o în anul 7008 (1500), în al 43-lea an al Domniei sale”.
Se mai spune că, în noaptea Sfântului Gheorghe, umblă strigoii, care fură laptele de la oi și vaci, și bagă spaima în oameni. Această superstiție apare ca informație despre ținuturile bistrițene, chiar în debutul romanul ,,Dracula”, scris de Bram Stoker. Astfel, avocatul londonez Jonathan Harker, personajul principal al romanului, poposește, la recomandarea contelui Dracula, la Hotelul ,,Coroana de Aur” din Bistrița, unde face cunoștință cu legendele autohtone de la jupăneasa hotelului. Femeia se arată foarte speriată când află că avocatul va pleca în noaptea următoare spre castelul prietenului său, Dracula, din Pasul Bârgăului, cerându-i să renunțe, deoarece: ,,E Ajunul Sfântului Gheorghe. Nu știi că în noaptea asta, când bat clopotele de miezul nopții, duhurile rele pun stăpânire pe lume?” (Dracula, Cap I, pag. 2).
În constea sfântului, numeroase biserici din România, dar și oameni, poartă numele Sfântului Gheorghe.",https://www.notabn.ro/astazi-biserica-ortodoxa-romana-il-praznuieste-pe-sfantul-gheorghe-purtatorul-de-biruinta-legende-si-traditii-asociate-zilei/,2020-03-06,About The Author
283,283,notabn.ro,"Ziua pentru Conștientizarea Autismului, la Bistrița","La Bistrița, Ziua Internațională pentru Conștientizarea Autismului, marcată anual în 2 aprilie, a fost sărbătorită la Complexul Muzeal Bistrița-Năsăud cu o serie de activități interactive la care au participat un mare număr de bistrițeni. În debutul activităților, reprezentanții IPJ Bistrița-Năsăud au organizat un workshop pe tematica bullying-ului la care au participat copii și adolescenți, cei mai mulți dintre aceștia de la Colegiul Tehnic Infoel Bistrița. În cadrul acestei activități, participanților li s-au explicat modalitățile optime de a reacționa la bullying și cele de prevenire a acestui fenomen larg răspândit în școlile din România.
A urmat, apoi, o întâlnire a participanților, în special a copiilor, cu mașinile de poliție și pompieri, dar și cu Jack, câiinele militarilor bistrițeni care îi însoțește în misiuni. După acest moment, a avut loc Parada meseriilor care s-a bucurat de participarea a numeroase persoane din comunitate, care au reprezentat cele mai diverse meserii: avocați, medici, asistenți, bucătari, profesori, vânzătoare etc.â
Unul dintre cele mai așteptate momente, a fost expoziția și licitația de tablouri pictate de copiii de la Centrul de Resurse și Referință în Autism ,,Micul Prinț” din Bistrița în colaborare cu atelierul de pictură Shevalet. Emoționați, mici pictori au asistat la licitație și, mai apoi, și-au adunat bucuroși, în pușculiță, bănuții pe care i-au obținut din vânzarea tablourilor pe care le-au pictat.
În încheierea manifestărilor, au concertat Alexa Dragu (semifinalistă la ,,Vocea României) și Eduard Dragu, acompaniați la pian de Cristian Lepădatu.
Foto: Andreea Mureșan",https://www.notabn.ro/ziua-pentru-constientizarea-autismului-la-bistrita/,2020-03-06,About The Author
284,284,notabn.ro,Primul oraş din România cu transport în comun exclusiv electric. VIDEO!,"Turda a introdus, luni, în circulaţie 20 de autobuze electrice cumpărate din fonduri europene şi a devenit astfel primul oraş din România cu transport în comun exclusiv electric.
Primarul oraşului Turda, Cristian Matei, a declarat, luni, că a fost înfiinţată şi o nouă societate de transport local, subordonată direct Consiliului Local.
„Turda este primul oraş din România care dispune de transport în comun exclusiv electric după ce am introdus, luni, în circulaţie 20 de autobuze electrice cumpărate din fonduri europene, astfel că putem oferi cetăţenilor servicii de transport civilizate şi nepoluante. De asemenea, am înfiinţat o nouă companie de transport public, Transport Urban Public (TUP) Turda care este subordonată direct Consiliului Local. Cele 20 de autobuze electrice care compun flota noii societăţi au dotări moderne, cu camere de supraveghere video, sistem GPS, rampe speciale pentru persoanele cu dizabilităţi, aer condiţionat, Wi-fi şi sistem de e-ticketing”, a spus Matei.
Cele 20 de autobuze electrice au costat 50,1 milioane de lei (10,6 milioane de euro).
Potrivit primarului, începând cu anul 2020 se vor introduce cardurile electronice care vor fi distribuite gratuit şi vor înlocui vechile abonamente.
16.12.2019 – TUP – Transport Urban Public Turda 𝐓𝐮𝐫𝐝𝐚 𝐚𝐫𝐞 𝐝𝐞 𝐚𝐬𝐭𝐚̆𝐳𝐢 𝐭𝐫𝐚𝐧𝐬𝐩𝐨𝐫𝐭 𝐩𝐮𝐛𝐥𝐢𝐜 𝐥𝐚 𝐬𝐭𝐚𝐧𝐝𝐚𝐫𝐝𝐞 𝐞𝐮𝐫𝐨𝐩𝐞𝐧𝐞! ✔Cele 20 de autobuze electrice au intrat astăzi în circulație, fiind un moment mult așteptat de toată lumea. Este o bucurie extraordinară că am reușit să implementăm acest proiect deosebit de important și sperăm să simțiți pe deplin această schimbare! Suntem primul oraș din România care are transport în comun exclusiv electric, iar acest lucru ne onorează! Felicitări tuturor!#TUP #TransportUrbanPublic #Turda #ElectricBus #PrimăriaMunicipiuluiTurda Publicată de Primaria Turda pe Luni, 16 decembrie 2019
Cristian Matei a spus că a fost nevoie de înfiinţarea unei noi companii, care să fie subordonată Consiliului Local Turda, deoarece transportul public era asigurat, până acum, de un operator privat.
„S-a realizat un studiu de oportunitate din care a reieşit că, pentru accesarea de fonduri europene, este indicat să fie un operator public de transport în comun în Turda, aparţinând municipalităţii”, a precizat edilul.
Biletele şi abonamentele pentru transportul în comun nu vor creşte, iar traseele şi orarul de circulaţie vor rămâne aceleaşi după înfiinţarea noii companii de transport public Turda.",https://www.notabn.ro/primul-oras-din-romania-cu-transport-in-comun-exclusiv-electric-video/,2020-03-06,About The Author
285,285,notabn.ro,Peste 13.000 de elevi clujeni primesc burse în primul semestru al anului școlar 2018-2019,"Peste 13.000 de elevi clujeni primesc burse în primul semestru al anului școlar 2018-2019
Primăria Cluj-Napoca continuă să susțină educația și rezultatele bune la învățătură. În orașul nostru, toți elevii care au media peste 8,50 și nota 10 la purtare primesc bursă.
În cadrul ședinței de consiliu local de ieri, municipalitatea a aprobat cuantumul burselor elevilor din învățământul preuniversitar pentru anul 2019. Astfel, valoarea burselor în municipiul Cluj-Napoca începând cu ianuarie 2019 este:
➡️ bursă de performanță: 130 lei
➡️ bursă de merit: 100 lei
➡️ bursă de studiu: 85 lei
➡️ bursă de ajutor social: 80 lei.",https://www.notabn.ro/peste-13-000-de-elevi-clujeni-primesc-burse-in-primul-semestru-al-anului-scolar-2018-2019/,2020-03-06,About The Author
286,286,notabn.ro,Despre Eroi și Marea Unire cu elevii din Braniștea,"Proiectul „Cărțile și cântecele Marii Unirii”, derulat în acest an de Biblioteca Județeană „George Coșbuc” Bistrița-Năsăud, a prilejuit miercuri, 7 martie, o nouă întâlnire în județ, de data aceasta cu elevii și cadrele didactice ale Școlii Gimnaziale din Braniștea. Câțiva dintre elevii școlii au venit îmbrăcați în straiele populare reprezentative pentru zona de jos a Someșului Mare, în timp ce foarte talentata Maria Rus, elevă în clasa a VIII-a, a deschis manifestarea interpretând cântecul „Clopotul reîntregirii” (Ștefan Hrușcă/Adrian Păunescu), ca și alte cântece, naționale sau dedicate Zilei femeii.
Despre contextul istoric în care s-a înfăptuit Marea Unire de la 1 Decembrie 1918 le-a vorbit celor prezenți prof. Marcel Seserman, șef serviciu în cadrul BJGC B-N, care a prezentat mai multe cărți, scrise de unele personalități, implicate sau martore ale evenimentelor din acea perioadă: gen Henri Berthelot – memorii și corespondență, 1916 – 1919; gen Victor Petin – Drama României, 1916 – 1918, gen. Gheorghe Garoescu – Jurnal de front, vise de iubire, 14 august 1916 – 28 septembrie 1918 ș.a. Marcel Seserman a prezentat și copia unui document mai puțin cunoscut, aparținând Parohiei Greco-catolice din Comuna Măluț (Măluțiu în document), redactat în anul 1922 de notarul Grigore Ilișiu, care descrie, printre altele, cum s-a constituit Garda Națională din localitate și nominalizează pe Gavrilă Cîmpan drept unul dintre cei care au participat la Marea Adunare Națională de la Alba Iulia, din 1 Decembrie 1918. A urmat momentul dedicat cântecelor naționale istorice, în care elevii, însuflețiți de cantautorul Florin Săsărman, care a punctat foarte inspirat pauzele dintre cântece cu referiri de natură istorică, au arătat că știu să cânte ,,Treceți batalioane române Carpații”, ,,Nu uita că ești român” sau,, Hai să-ntindem Hora mare.” „Această întâlnire a fost foarte interesantă, pentru că nu am mai văzut până acum un eveniment în care să ni se vorbească și să cântăm astfel despre Unire! Cântecele istorice sunt foarte frumoase și cred că voi încerca să citesc în acest an mai multe lucruri despre acea perioadă” a mărturisit la final eleva Ioana Săplăcan, de 10 ani, care le-a prezentat oaspeților școlii o carte scrisă de mână, „Omul de zăpadă”, într-un exemplar care circulă acum de la un coleg la altul, pentru a fi citită. „A fost o acțiune deosebită, benefică pentru elevii școlii din Braniștea. Mulțumim bibliotecii județene pentru prezentarea făcută și suntem interesați și de alte acțiuni de acest gen, în anul Centenarului Marii Uniri. Și adresăm Bibliotecii Județene ,,George Coșbuc” invitația să vină cu Bibliobuzul și la școala noastră, cât mai curând!”, ne-a declarat prof. Valeria Săplăcan, directoarea Școlii Gimnaziale Braniștea.
La evenimentul desfășurat la școala din Braniștea a fost prezent și viceprimarul comunei, Cornel Săsărman. „Mă bucur că am asistat un un eveniment atât de impresionant și mi-aș dori ca asemenea evenimente să se poată organiza cât mai des în comuna noastră, nu doar la școală, ci și la căminele culturale din satele comunei. Pentru un public mai larg, căci eu cred că ceea ce am văzut aici ar prinde și la locuitorii, mai tineri sau vârstnici, din comună, să cânte și ei împreună cu dumneavoastră. Trebuie să nu-i uităm pe cei care s-au jertfit pentru Marea Unire: câți dintre noi am mai putea face așa ceva? Noi avem, în centrul comunei un Monument al eroilor din Primul Război Mondial!” (Cornel Săsărman).
Biblioteca Județeană „George Coșbuc” Bistrița-Năsăud va susține întâlnirile „Cărțile și cântecele Marii Uniri” pe parcursul întregului an 2018, în localitățile județului.",https://www.notabn.ro/despre-eroi-si-marea-unire-cu-elevii-din-branistea/,2020-03-06,About The Author
287,287,notabn.ro,"Mesajul Președintelui Klaus Iohannis cu ocazia ,,Zilei Veteranilor de război""","Președintele României, domnul Klaus Iohannis, a transmis duminică, 29 aprilie a.c., un mesaj cu prilejul „Zilei Veteranilor de Război”.
,,Ziua Veteranilor de război, pe care o marcăm pe 29 aprilie, a devenit deja o tradiție militară, un prilej pentru a-i omagia pe cei care au apărat cu propria viață valorile noastre naționale.
Cinstim astăzi dragostea de ţară, jertfa şi sacrificiul celor care au cunoscut cele mai devastatoare și violente încleștări militare din istoria omenirii, fie că ne referim la cele Două Războaie Mondiale sau la Războiul de Independență.
Armata României a plătit de fiecare dată un preț greu în numele generațiilor viitoare. Vom păstra mereu vie amintirea sacrificiului de sânge al eroilor noștri care, pe parcursul istoriei, au făcut posibil visul Marii Uniri, devenit realitate la 1 Decembrie 1918.
Avem responsabilitatea ca, la rândul nostru, să acționăm cu toată priceperea, energia și forța pentru apărarea intereselor naționale ale României.
Cu atât mai importante și de apreciat sunt, în anul în care celebrăm Centenarul Marii Uniri, eforturile Armatei României de astăzi de a duce mai departe glorioasa moștenire a generațiilor de bravi ostași.
Militarii noștri îşi fac datoria faţă de ţară, în teatrele de operații din Afganistan, Irak și Balcanii de Vest, luptând cu determinare pentru promovarea intereselor de securitate ale României, alături de aliaţii şi partenerii strategici.
Asigurarea celor mai bune condiții pentru aceștia trebuie să fie o prioritate continuă, astfel încât misiunile încredințate să poată fi îndeplinite cu succes.
Cu acest prilej de sărbătoare, îmi exprim aprecierea și pentru rezultatele sportive deosebite ale militarilor români, răniți sau invalizi în urma participării la misiuni externe sau la acțiuni militare interne, care ne-au arătat că limitele pot fi depășite prin solidaritate, perseverență și spirit de învingător.
De asemenea, contribuția asociațiilor de veterani la păstrarea valorilor națiunii române, la formarea și educarea generațiilor tinere sunt importante și trebuie evidențiate ca atare.
Le mulțumesc veteranilor de război pentru tot ceea ce au făcut în serviciul patriei și le transmit un cald omagiu, alături de cele mai sincere felicitări și urări de viață lungă, sănătate şi împliniri personale.
La mulţi ani!”",https://www.notabn.ro/mesajul-presedintelui-klaus-iohannis-cu-ocazia-zilei-veteranilor-de-razboi/,2020-03-06,About The Author
288,288,notabn.ro,Aplicația START-UP NATION poate fi testată în weekend,"TESTAM IMPREUNA APLICATIA DE INSCRIERE START-UP NATION
Perfecţionăm Start-Up Nation împreună!
Apreciem feedback-ul dumneavoastră privind testarea aplicaţiei online pentru acest Program. De vineri până duminică veţi putea testa aplicaţia Programului, veţi putea să vă familiarizaţi cu ea, pregătindu-vă, astfel, pentru o accesare mult mai facilă începând din data de 15 iunie 2017, ora 10:00, când Programul devine operaţional.
Toate datele folosite în intervalul vineri – duminică vor fi şterse din baza de date în ziua de luni 12.06.2017.
Aşteptăm feedback-ul dumneavoastră pe adresa directia.imm@imm.gov.ro.",https://www.notabn.ro/aplicatia-start-nation-poate-fi-testata-weekend/,2020-03-06,About The Author
289,289,notabn.ro,Interviurile Nota BN. Dorin Drulea despre situația și tendințele pieței imobiliare din Bistrița. FOTO și VIDEO,"Echipa Nota BN a realizat un interviu cu domnul Dorin Drulea, unul dintre cele mai cunoscuți agenți imobiliari din orașul nostru.
M.S. Buna ziua doamnelor și domnilor,
Ne aflăm la un nou interviu al publicației noastre Nota BN, iar de această dată îl avem ca și invitat pe domnul Dorin Drulea, un binecunoscut agent imobiliar din municipiul Bistrița, alături de noi se află și Ramona Pop.
Domnule Drulea, de când sunteți în această piață a imobiliarelor?
D.D. Activez pe piața bistrițeană din 2005. Am început ca și investitor, pentru mine, în a cumpăra imobile și de aici s-a născut o dragoste față de noua meserie pe care am început să o aprofundez la nivel de Bistrița, Cluj.
M.S. V-ați ocupat și cu altceva în trecut?
D.D. Da eu sunt fost ofițer, dar prefer genul ăsta de meserie, îmi place să fiu liber, să fiu inventiv și să mă descurc. Îmi place foarte mult concurența, chir dacă unora nu le place, mie îmi place pentru că devii competitiv.
R.P. Domnule Dorin, ne puteți spune cum se manifestă piața imobiliarelor în Bistrița? Sunt suișuri și coborâșuri sau există o oarecare dinamică?
D.D. Am cunoscut suișuri și coborâșuri chiar de la începuturi din 2005, când s-a produs boom-ul imobiliar în 2007- 2009 când piața a fost oarecum atipică, dar momentan piața este stabilă, se vinde, se cumpără, dar moderat.
M.S. Considerați că este o relație normală în acest moment între prețurile imobilelor și salariile românilor și în speță ale bistrițenilor?
D.D. În Bistrița da, însă nu pot spune același lucru despre Cluj unde prețurile au urcat prea tare. La Bistrița creșterea prețurilor a fost normală în concordanță cu veniturile românilor. Ce s-a schimbat acum este faptul că s-a eliminat nișa de mijloc care influența piața, majoritatea oamenilor care cumpără sunt utilizatori finali, adică familia își cumpără apartamentul pentru ea.
R.P. Ce cumpără bistrițenii? Case sau apartamente?
D.D. Toți ar vrea case. Am avut în anii trecuți oferte la case destul de acceptabile, iar acum decât un apartament într-o zonă centrală care este mai scump preferă o casă care poate fi mai ieftină, dar care se regăsește la periferia orașului, dar depinde de componența fiecărei familii și de nevoile ei.
M.S. Domnule Drulea există anumite tendințe pe piața imobiliarelor de azi? Există anumite preferințe din partea clienților?
D.D. Foarte mulți dintre ei preferă zonele centrale însă în aceste zone prețurile imobilelor sunt destul de scumpe ori dacă vorbim de case prețurile sunt foarte mari, chiar și pentru Bistrița. Sunt căutate zonele C.R Vivu, Ștefan cel Mare, zonele vechi ale orașului.
M.S. Preferă ei cumva și zonele liniștite?
D.D. Da, fiind vorba de zone mai liniștite discutăm de zonele periferice unde este mai mult teren, mai mult confort, iar prețurile diferă, evident. Sunt căutate și cele din zona pietonală, dar acolo ne lovim de un aspect și anume acela al stării deplorabile al imobilelor.
R.P. Ce părere aveți despe faptul că Bistrița are o locuință la două persoane? Este acest fapt un lucru bun?
D.D. Sincer să fiu mă bucură acest fapt, e bine deocamdată că avem atât de multe locuințe, deoarece la noi prin comparație cu alte orașe sau județe, nu avem blocuri rămase nefăcute. Vorbind de Cluj care este dat exemplu în permanență are foarte multe oferte pe segmentul de apartamente pe când la noi nu prea. Sunt prognozate pentru acest an și anul viitor un număr foarte mare de apartamente, dar vom vedea dacă piața ne absoarbe sau nu. Din punctul meu de vedere contrucțiile ar trebui să înceapă gradual.
M.S. Tocmai ce spuneați că în orașul nostru mai este nevoie de construirea unor noi locuințe sau totuși ar fi mai utilă valorificarea locuințelor existente?
D.D. Atâta timp cât este cerere din punctul meu de vedere, da, trebuie să se mai construiască. Este cerere de blocuri noi, blocurile vechi din centru orașului tip zona Decebal au început să nu mai fie atât de căutate. În primul rând sunt mici, condițiile nu sunt cele mai propice pentru a fi locuite de o familie cu copii, motiv pentru care sunt căutate locuințele noi. Un alt aspect este faptul că cele vechi au același preț sau chiar mai mare decât cele noi și atunci clar tendința este să se opteze pentru locuințele noi.
R.P. Mai sunt imobiliarele o miză pentru investitori?
D.D. Bună întrebare… Din punctul meu de vedere da, și spun asta pentru că am întâlnit mulți clienți care aveau o anumită sumă de bani și nu știau ce să facă cu ea. Dacă discutăm de suport din partea băncilor putem observa că ele au un randament foarte scăzut la dobăndă și atunci investițiile în imobiliare reprezintă o alternativă.
R.P. În cât timp credeți că se recuperează investiția?
D.D. Ideal ar fi pentru români undeva până în 10 ani, dar dacă discutăm despre vest, țări, precum Austria sau Germania, ei merg până la 13-14 ani, dar este o alternativă bună.
M.S. Domnule Drulea, revenind la prețul imobiliarelor credeți că prețul acestora vor vor crește sau stagna ?
D.D. Cred că datorită cererii foarte mari a pieței imbiliare eu prognozez o ușoară creștere a prețurilor în acest an, undeva la 4-5% aproximativ, cam asta ar trebui să fie maximul până la sfârștul anului asta și din cauza faptului că au început să se proceseze dosarele de case, există o listă de așteptare la bănci. Am discutat și eu cu câteva bănci cu care colaborăm și ne spuneau că oamenii sunt calificați din punct de vedere al documentelor și sunt în așteptare.
R.P. Am observat o depopulare constantă în mediul rural, orașele medii și mici. Considerați că acest factor influențează piața imobiliară?
D.D. Da, sunt tot mai multe familii care în loc să investescă în Bistrița investesc la Cluj tocmai în ideea că intenția copiilor este de a merge la o facultate acolo. Nu este un lucru îmbucurător pentru orașul nostru pentru că pierdem investiții în defavoarea altor orașe.
M.S. Un lucru care ne doare atât pe noi cetățenii municipiului, cât și pe voi cei care activați pe piața imobiliarelor. Ce părere aveți despre urbanismul orașului nostru și ce soluții de rezolvare găsiți pentru viitor?
D.D. Sincer, pot descrie urbanismul local într-un singur cuvât… haos, și nu o spun doar eu ci o spun oamenii care încearcă să își construiască o casă, o spun cei care locuiesc în cartiere populate de case și care se trezesc cu blocuri lângă ei. Lumea nu mai știe ce să creadă, consideră că este nevoie de schimbări la strategia urbanistică a orașului, alții spun că este nevoie de o nouă lege a urbanismului însă eu vă spun așa: -Trebuie doar să respectăm legea urbanismului pentru că ea există deja! – dar asta ține foarte mult de cei din aparatul primăriei care dau avize. Legile sunt foarte bune și foarte precise, dar sunt aplicate preferențial.
M.S. Spuneați la începutul interviului că nu vă ocupați doar de piața imobiliară din Bistrița și că activați și pe piața din Cluj-Napoca și chiar mai departe de această zonă cu o imagine foarte bună în materie de urbanism. Îi vom ajunge noi vreodată?
D.D. Nu cred atâta timp cât conducerea primăriei nu arată deschidere și aș vrea să dau un exemplu în acest sens. Cunosc o persoană la Cluj care are o clădire pentru birouri cu doisprezece niveluri, iar prima întrebare din partea primăriei pentru această persoană a fost: – Nu doriți să mai construți în sus? – Cu siguranță oamenii au fost uimiți, nu au mai auzit niciodată așa ceva din partea autorităților. La Alba-Iulia de exemplu, primăria a venit cu absolut tot ce s-a putut în sprijinul oamenilor care doreau să facă investiții. La noi nu se întâmplă așa ceva din păcate.
M.S. Domnule Drulea, publicația noastră Nota BN vă mulțumește pentru amabilitatea cu care ne-ați acordat acest interviu… cetațenii municipiului Bistrița care citesc publicația noastră au aflat cu siguranță lucruri noi despre piața imobiliarelor. Ramona îți mulțumesc pentru ajutorul dat, vă mulțumesc și dumneavoastră cititorilor noștri și vă așteptăm la nouă ediție a interviurilor Nota BN.
Interviu realizat de: Mihai Sărmășan și Ramona Pop
Imagine şi fotografii: Maria Onofrei",https://www.notabn.ro/interviurile-nota-bn-dorin-drulea-despre-situatia-si-tendintele-pietei-imobiliare-din-bistrita-foto-si-video/,2020-03-06,About The Author
290,290,notabn.ro,Discursul președintelui României Klaus Iohannis cu ocazia Reuniunii Anuale a Diplomației Române,"Președintele României, domnul Klaus Iohannis, a susținut miercuri, 30 august a.c., la Palatul Cotroceni, un discurs cu prilejul primirii șefilor de misiuni și a consulilor generali cu ocazia Reuniunii Anuale a Diplomației Române.
„Domnule ministru al Afacerilor Externe,
Doamnă ministru pentru Românii de Pretutindeni,
Domnule ministru-delegat pentru Afaceri Europene,
Doamnelor și domnilor şefi de misiuni diplomatice şi consulare,
Doamnelor și domnilor,
Vă urez bun venit la Palatul Cotroceni pentru a treia noastră întâlnire în acest format dedicat fixării priorităților de acţiune diplomatică a României.
Ne revedem după un an diplomatic dificil. Riscurile, amenințările și provocările despre care v-am vorbit anul trecut se mențin, din păcate, de la provocările şi amenințările din Est, care rămân foarte actuale şi în prezent, până la riscurile care își au sursa în Vecinătatea Sudică, inclusiv terorismul, migraţia ilegală şi acumularea de crize regionale a căror soluționare trenează periculos de mult.
Toate acestea cer o implicare activă, responsabilă şi inovatoare a dumneavoastră, ca reprezentanţi de vârf ai diplomaţiei române.
Deşi sunt şi motive de optimism, având în vedere că extremismul şi populismul au suferit o serie de înfrângeri electorale, aceeaşi implicare este necesară în continuare şi în cazul provocărilor interne ale Uniunii Europene.
Mă refer mai ales la procesul privind retragerea Marii Britanii şi la cel referitor la relansarea proiectului european, de care depinde însuși viitorul nostru şi al generațiilor care vor veni.
Aveți, așadar, datoria să acționați – cum vă spuneam şi anul trecut – mai viguros şi mai eficient pentru a contracara aceste riscuri, ameninţări şi provocări, pentru a găsi soluții durabile, astfel încât obiectivele naționale ale României să fie realizate, iar românii să fie bine protejați.
În același timp, ca diplomați, este important să beneficiați de un avantaj deosebit, care trebuie păstrat cu orice preț: poziția României de stat stabil din punct de vedere politic, cu o creştere economică importantă, care continuă, cu sincope, întărirea statului de drept.
Dacă păstrarea acestor atuuri rămâne mai ales în responsabilitatea politică a Guvernului şi a coaliţiei majoritare, păstrarea predictibilităţii în politica externă şi de securitate a României, ca stat pe care se poate conta, este şi răspunderea dumneavoastră. Sunt convins că acest imperativ este pe deplin conștientizat de fiecare membru al Corpului Diplomatic şi Consular al României.
Doamnelor şi domnilor,
Așa cum arătam şi anul trecut, pentru România o mare parte a răspunsurilor la riscurile, amenințările şi provocările amintite se regăsește în aprofundarea Parteneriatului Strategic cu Statele Unite ale Americii.
Vizita extrem de fructuoasă pe care am efectuat-o în iunie la Washington şi, mai ales, întâlnirea cu Preşedintele Trump au avut ca rezultat principal relansarea Parteneriatului Strategic, aflat la cea de-a 20-a aniversare, în toate dimensiunile sale – de la cooperarea politico-militară și de securitate la cooperarea economică, respectiv cea culturală, inclusiv în domeniul cercetării și inovării.
În egală măsură, întâlnirea cu Președintele Trump a fost importantă pentru că a reconfirmat angajamentul Statelor Unite pentru securitatea regiunii noastre, inclusiv a României, fiind și o recunoaștere a capacității țării noastre de a fi furnizor de securitate și de a acționa pentru proiectarea valorilor noastre comune în regiune.
Va trebui, așadar, să acționați consecvent pentru implementarea integrală a celor decise în iunie la Washington.
Pe de altă parte, vizita în SUA mi-a dat prilejul de a pleda destul de hotărât pentru consolidarea relației transatlantice, care este de o importanță covârșitoare pentru însăși existența civilizației democratice occidentale, din care, zicem noi, că facem parte.
În interiorul NATO, o relație transatlantică solidă constituie fundamentul și, în același timp, motorul esențial al securității aliate, legată inexorabil de aplicarea eficientă a articolului 5, mult discutatul articol 5.
Totodată, Uniunea Europeană nu își poate asigura pe deplin securitatea, în sens larg, fără Statele Unite.
În egală măsură, Statele Unite au nevoie de o Uniune Europeană unită și puternică, din exact același motiv.
România – aliat și partener strategic puternic al SUA, dar și stat membru al Uniunii Europene profund dedicat proiectului european – se află poate în cea mai bună poziție pentru a sprijini legătura transatlantică. Este, prin urmare, datoria fiecăruia dintre dumneavoastră să susțineți ferm acest imperativ și mă refer chiar la toți. Nu cumva să rămână cineva cu impresia că această chestiune cu relația transatlantică și cu NATO este o chestiune de care se ocupă ambasadorii Maior și Stoian. Nu, toți! Și dumneavoastră, și eu ne ocupăm de această chestiune.
Doamnelor și domnilor,
Ca susţinător al proiectului european, România trebuie să contribuie activ la procesul de reflecție privind viitorul Uniunii Europene.
Avem nevoie de o Europă puternică, prosperă, sigură, unită, mai aproape de cetățenii săi și mai bine profilată pe plan mondial.
Pentru România, continuarea integrării la nivelul Uniunii Europene rămâne un obiectiv strategic extrem de important. De aceea, trebuie să fim alături de acele state membre care acționează pentru consolidarea Uniunii. Cu cât vom fi mai aproape de acest nucleu de state, cu atât vom putea conta mai mult în procesul decizional european și vom avea mai multe șanse de dezvoltare.
Am pledat activ pentru acest obiectiv în contactele avute cu Cancelarul Germaniei şi cu Preşedintele Franţei.
Europa are nevoie de o cât mai mare capacitate de adaptare pentru a putea depăși provocările actuale. Instrumentele acestei adaptări trebuie astfel concepute încât să fie evitată o creștere și mai mare a decalajelor între statele membre.
Am combătut ferm acele abordări care vizează o Europă cu mai multe viteze, sau a cercurilor concentrice, sau cu mai multe diferențe.
Deşi, în prezent, toată lumea recunoaște, există stadii diferite de integrare, aceasta trebuie să fie excepţia, nu regula. Nu dorim în niciun caz să revenim la împărțirea artificială între Est și Vest. Chiar dacă un proiect al Uniunii este agreat inițial doar de un grup de state, el trebuie să rămână deschis pentru oricare dintre statele membre care dorește să adere la acest proiect, ulterior.
Aderarea României la Zona Euro, atunci când toate condițiile vor fi îndeplinite, este un pas esențial pentru întărirea rolului României la nivel european. Și, domnule ministru, mi-a plăcut că ați menționat acest obiectiv, chiar dacă unii dintre conducătorii României nu au înțeles încă foarte exact despre ce este vorba, dar o să ne străduim să le explicăm.
Totodată, un obiectiv important pentru noi rămâne aderarea la Spaţiul Schengen, care va aduce mai multă securitate întregului spaţiu de liberă circulație din Uniune.
Sunt conștient că dezbaterile privind bugetul Uniunii post 2020 nu vor fi deloc ușoare. Noul cadru financiar multianual ar trebui să reflecte atât noile priorități ale Uniunii, care urmează să fie definite, cât și nevoia de creștere economică. Bugetul Uniunii trebuie să asigure prosperitatea tuturor cetățenilor Uniunii, un deziderat pe termen foarte, foarte lung.
Politica de coeziune și cea privind agricultura comună trebuie să rămână, aşadar, în centrul proiectului european. Ele și-au dovedit valoarea adăugată pentru reducerea decalajelor de dezvoltare, sprijinirea creșterii economice și a locurilor de muncă și realizarea unei convergențe reale în întreaga Uniune.
În același timp, România va continua să sprijine eforturile de consolidare a rolului Uniunii în domeniul securității și al apărării, în deplină complementaritate cu NATO, în nici un caz concurențial cu NATO. Subliniez acest lucru fiindcă există lideri relevanți în Uniune care își imaginează aproape o abordare concurențială. Unii lideri tineri.
Trebuie să susținem, așadar, dezvoltarea unor forme de cooperare în materie de securitate și apărare, cum este Cooperarea Structurată Permanentă (PESCO), fără însă ca aceasta să ducă la crearea unor linii de separație între statele membre.
Este important ca România să fie pe deplin implicată încă de la început în PESCO, și așa am votat la ultimul Consiliu. Astfel, vom avea posibilitatea valorificării oportunităților financiare, de inovare și tehnologizare care vor fi generate de acest tip de cooperare.
Nu în ultimul rând, reamintesc importanţa accelerării demersurilor privind pregătirea exercitării în 2019 a Preşedinţiei Consiliului Uniunii, care ne va oferi oportunitatea de a consolida viziunea politică românească asupra Europei și, implicit, locul României în Uniune.
Am discutat aceste aspecte, dar şi multe altele, în toate contactele pe care le-am avut în intervalul trecut de la întâlnirea noastră din 2016, inclusiv cu demnitarii europeni pe care i-am primit la București: cu președintele Comisiei Europene, care a sărbătorit cu noi Ziua Europei, cu Înaltul Reprezentant pentru Afaceri Externe şi Politica de Securitate, cu negociatorul-şef pentru Brexit, cu premierii maltez şi eston, ca reprezentanți ai preşedinţiilor în exercițiu ale Consiliului Uniunii Europene și inclusiv cu reprezentanții Guvernului României. Doamnelor și domnilor, de mai multe ori cu reprezentanții Guvernului României, fiindcă, cumva, se schimbă des. Dar acum, cu un nou și tânăr ministru delegat, sub conducerea unui ministru de Externe cu multă experiență, parcă a renăscut speranța unei continuități și unei abordări serioase și aplicate, cel puțin eu asta îmi doresc.
Doamnelor și domnilor,
Pentru că am menționat necesitatea complementarității cu NATO, reiterez faptul că nu există alternativă la Alianță, cea mai puternică organizație de securitate și de apărare colectivă din istorie – și cea mai eficientă.
La Summitul NATO din mai, de la Bruxelles, Alianța a mai făcut câțiva pași importanți – mai ales în privinţa clarificării cadrului în care Aliaţii își realizează investiţiile pentru apărare, dar şi în ceea ce priveşte creșterea rolului NATO în combaterea terorismului și aici îmi face plăcere să reiterez că România face parte din grupul restrâns încă de state membre care s-au decis să aloce 2% din PIB pentru cheltuielile de apărare. Și aici am speranțe cu noul ministru al Apărării, care pare a fi foarte hotărât în a pune în practică această chestiune, împreună, sigur, cu premierul.
Pentru Summitul Alianţei din 2018 trebuie ca diplomația română să acționeze – așa cum am arătat şi în mai, la Bruxelles – pentru continuarea procesului de adaptare a NATO, pentru întărirea apărării colective, inclusiv prin consolidarea progreselor obținute privind postura de apărare și descurajare pe Flancul Estic.
Este necesară creșterea coerenței între nordul şi sudul Flancului Estic, printr-o prezență aliată sporită, persistentă, în sudul acestuia, pe toate dimensiunile – terestră, aeriană şi în Marea Neagră.
Trebuie continuat sprijinul NATO pentru consolidarea rezilienței şi a capacităților de apărare ale partenerilor din vecinătate, în mod echilibrat, inclusiv pentru cei din est, în cadrul efortului Alianței de proiectare a stabilității. De asemenea, este nevoie de o abordare clară și unitară în relația cu Rusia.
Doamnelor şi domnilor,
Dezvoltarea în continuare a parteneriatelor şi relațiilor bilaterale europene cu caracter strategic ale României necesită efortul dumneavoastră constant şi concentrat.
Vizitele şi întâlnirile la nivel înalt pe care le-am avut, de la întâlnirea noastră din 2016, au produs decizii care trebuie urmărite atent şi puse în aplicare. Mă refer mai ales la contactele la vârf cu Franţa şi Germania.
Astfel, vizita fostului Preşedinte francez la Bucureşti, în septembrie 2016, a fost urmată de reuniunea bilaterală din iunie, din marja Consiliului European, cu Preşedintele Macron, şi de vizita sa foarte bună, de acum câteva zile, care a marcat un moment semnificativ.
De asemenea, mă refer la întâlnirile extrem de substanţiale cu doamna cancelar Merkel, din septembrie anul trecut şi mai ales din iunie, de la Berlin. Ambele relații strategice au marcat astfel noi pași importanți în relația bilaterală, dar mai ales au deschis noi perspective pentru coordonarea aprofundată la nivel european între statele noastre.
Doresc să menționez, totodată, și vizita oficială, cu o simbolistică aparte pentru parteneriatul strategic cu Marea Britanie, a Alteței Sale Regale, Prințul de Wales, dar și contactele substanțiale cu Președintele Duda de la Bruxelles, în marja Summitului NATO, și din iulie, de la Varșovia, care au consolidat pe mai departe parteneriatul strategic cu Polonia. La acestea se adaugă vizitele foarte bune la București ale Președinților Slovaciei și Bulgariei.
În acest context, vă amintesc două proiecte importante: Formatul București, a cărui următoare reuniune la nivel de șef de stat va avea loc anul viitor, în Polonia, pentru a consolida cooperarea de securitate a statelor Aliate din Flancul Estic, inclusiv în pregătirea Summitului NATO din 2018, respectiv Inițiativa celor Trei Mări.
În ceea ce privește această Inițiativă, după cum știți deja, următorul Summit al Președinților va avea loc, la invitația mea, anul viitor în România. Vă rog să vă implicați activ în organizarea acestui eveniment! Așa cum am arătat și la Varșovia, România vede în Inițiativa celor Trei Mări un instrument util pentru modernizarea regiunii, care trebuie dezvoltat astfel încât să sprijine unitatea și coeziunea în cadrul Uniunii Europene.
Interconectivitatea regională trebuie să fie parte a procesului de integrare europeană și contribuie la aceasta. Astfel, proiectele de interconectare regională a infrastructurii de transport, de energie și a piețelor digitale, mai ales pe axa Nord-Sud, trebuie să fie în deplină concordanță cu politicile Uniunii Europene.
Și pentru a elimina anumite confuzii care au fost create în unele cancelarii occidentale – Formatul București este destinat discutării temelor de apărare comună pe Flancul Estic. Inițiativa celor Trei Mări nu are componentă militară și de apărare, este destinată dezvoltării regionale civile. Așadar, participăm la două formate regionale importante, unul pe dimensiunea de apărare colectivă, celălalt pe dimensiunea de dezvoltare regională.
La rândul său, Trilaterala informală cu Polonia și Turcia continuă să rămână importantă în actualul context de securitate, respectiv pentru pregătirea următorului Summit al Alianței, și trebuie valorificată mai eficient.
În ceea ce privește vecinătatea imediată, vă reamintesc prioritatea permanentă a României, pe care o reprezintă dezvoltarea parteneriatului strategic pentru integrarea europeană a Republicii Moldova, o temă complicată.
Vom continua politica de sprijin al drumului european al Chișinăului, inclusiv prin consolidarea instituțiilor democratice, proiectele bilaterale de interconectare strategică și cele cu beneficii directe pentru cetățenii din Moldova.
Acest efort al României va fi dezvoltat, ca și până acum, pe baza asumării sincere și a implementării de către Guvernul Republicii Moldova a reformelor cheie de care este nevoie.
Așa cum am mai arătat, cooperarea strânsă cu statele baltice, sprijinul integrării europene și euroatlantice pentru statele din Balcanii de Vest vor trebui să fie, de asemenea, priorități ale acțiunii diplomatice a României și din acest an, și de anul viitor, și așa mai departe. Statele baltice reprezintă, în esență, preocuparea centrală pentru securitatea părții nordice a Flancului Estic, cum zona Mării Negre ne interesează pe noi direct și reprezintă preocuparea cea mai importantă pentru securitatea părții sudice a Flancului Estic. Așadar, pentru o echilibrare a Flancului, relația cu aceste state este vitală, cum discuția despre Balcanii de Vest nu este nouă deloc, cu progrese modeste, dar cu același obiectiv strategic. Fără integrarea statelor din Balcanii de Vest, zona Balcanilor nu va deveni stabilă. Foarte simplu.
Continuarea dezvoltării relației strategice cu Ucraina va fi, de asemenea, pe agendă.
Totodată, ar fi bine să fim mai activi în Asia Centrală și în Orientul Mijlociu, mai ales pe dimensiunea economică, dar nu numai.
În același timp, reamintesc necesitatea ca diplomația română să fie mai activă în promovarea relațiilor economice cu statele din Asia, America Latină și Africa.
Doamnelor și domnilor,
Unul dintre atuurile României trebuie să îl constituie perseverența cu care promovăm statul de drept, nu doar în interiorul țării, ci și la nivel internațional.
Este și motivul pentru care m-am implicat personal în susținerea proiectului Consiliului Europei privind stabilirea principiilor care să reglementeze relația dintre majoritatea politică și opoziție într-o societate democratică.
Am susținut acest proiect atât la vizita mea de la Strasbourg, din ianuarie, dar și prin conferința, cu participare internațională prestigioasă, pe care am găzduit-o aici, la Palatul Cotroceni, în aprilie. Vă îndemn, așadar, ca în toată activitatea diplomatică pe care o desfășurați să promovați continuu și ferm valorile democratice ale statului de drept.
De asemenea, vă reamintesc importanța susținerii multilateralismului bazat pe respectul dreptului internațional, respectiv a candidaturilor la Consiliul de Securitate ONU și la OCDE, două obiective importante pentru România.
Nu în ultimul rând, vă rog să acordați cea mai mare atenție apărării cu maximă strictețe a drepturilor și intereselor românilor de pretutindeni. Români trăiesc peste tot, dar între diferitele grupuri ale Diasporei există diferențe esențiale. Sunt români care au legături istorice vechi cu țara, sunt români care au plecat abia după Revoluție, și fiecare țară are specificul ei cu românii de acolo. Pe mine, și pe dumneavoastră, trebuie să ne intereseze foarte mult, și în același fel, toți.
Doamnelor și domnilor,
Nu doresc să închei fără a vă reaminti că anul viitor aniversăm 100 de ani de la Marea Unire. Este un moment de mare semnificație și pentru diplomația românească.
Mesajul pe care România îl va transmite lumii în 2018 este acela al Centenarului unei construcții statale care și-a demonstrat pe deplin viabilitatea și care, pe plan extern, și-a probat în momente foarte dificile identitatea, stabilitatea și relevanța internațională.
Statul român rezultat prin Marea Unire nu a fost un dar al istoriei ori rezultatul unui troc între marii ei actori. Idealul Marii Uniri s-a înfăptuit prin jertfa supremă a peste 800 de mii de români, dar și prin efortul diplomatic remarcabil al generației de atunci.
Este un efort care trebuie să vă inspire permanent în tot ceea ce veți face, pentru ca obiectivele naționale de politică externă să fie duse cu bine la capăt, iar România să fie mai puternică, mai sigură, mai prosperă și mai respectată!
Vă mulțumesc și vă doresc tuturor mult succes în activitatea diplomatică! Nu uitați, dumneavoastră sunteți România acolo unde activați! Cu cât o faceți mai bine, cu atât mai bine funcționează relația statului respectiv cu România.
Așadar, nu vă imaginați că vă doresc succes numai pentru dumneavoastră, pe persoană fizică. Vă doresc succes pentru ca noi toți împreună să facem o politică externă ca lumea! Mulțumesc!",https://www.notabn.ro/discursul-presedintelui-romaniei-klaus-iohannis-cu-ocazia-reuniunii-anuale-diplomatiei-romane/,2020-03-06,About The Author
291,291,notabn.ro,Sondaj IMAS: Klaus Iohannis cotat cu aproape 45% din intenția de vot pentru alegerile prezidențiale,"Sondajul realizat de IMAS, la comanda Europa FM, arată că favorit rămâne Klaus Iohannis, cu aproape 45 de procente. Următorul clasat, la mare distanță, este Dan Barna – care crește față de luna iulie si ajunge la putin peste 17 procente.
Urmează Victor Ponta, în creștere față de luna anterioră, liderul Pro România ajungând la 14%. Al patrulea clasat este liderul ALDE, Călin Popescu Tăriceanu, cu aproape 13 procente – acesta între timp și-a retras candidatura. Viorica Dăncilărămâne pe locul 5 – în ușoară creștere și ajunge la 8,4%.
Sondajul a fost realizat în perioada 5 -28 august – pe un eșantion de 1010 persoane cu vârste de peste 18 ani. Eroare de eșantionare +/- 3,1%.
Dacă alegerile parlamentare ar avea loc acum – în loc de anul viitor – 28,4 dintre cei care spun că ar merge sigur la vot ar opta pentru PNL, arată Barometrul EFM, realizat de IMAS în luna august.
USR rămâne pe locul 2 – cu 19,8%, în scădere cu aproape 2 procente față de luna iulie. Și Partidul Social Democrateste în scădere – PSD rămâne pe locul treiși ar fi votat azi de 17.9%, cu aproape 2 procente mai puțin ca în luna precedentă.
Pe locul 4, dar la distanta considerabilă, se află parlamentarii ProRomânia – partidul fostului premier Victor Ponta – cu 8.7%, tot în scădere. Locul 5 este ocupat în continuare de ALDE, formațiunea condusă de Călin Popescu Tăriceanu. Fostul partener de guvernare al PSD ajunge la 7.4%.
Urmează formațiunea condusă de Dacian Cioloș – în scădere cu jumătate de procent față de luna iulie.
PLUS ajunge acum la 5.5%. Urmează cu 4.6% UDMR, cu o creștere de numai 0,3%. PMP rămâne cu același procentaj în intențiile de vot ca cel din iulie: 2.9%.
4% dintre respondenți spun că vor vota cu alte formațiuni.
Sondajul IMAS a fost realizat la comanda Europa FM în perioada 5 -28 august, pe un eșantion de 1010 persoane cu vârste de peste 18 ani. Eroarea de eșantionare este de +/- 3,1%.
sursa: EuropaFM.ro",https://www.notabn.ro/sondaj-imas-klaus-iohannis-cotat-cu-aproape-45-din-intentia-de-vot-pentru-alegerile-prezidentiale/,2020-03-06,About The Author
292,292,notabn.ro,Sorina Pintea cere un protocol pentru profilaxia mușcăturii de căpușă care să fie distribuit tuturor spitalelor,"Un protocol pentru profilaxia muşcăturii de căpuşă va fi distribuit, de joi, tuturor unităţilor medicale, a anunţat ministrul Sănătăţii, Sorina Pintea, pe pagina sa de Facebook.
Ea a spus că le-a cerut medicilor de la Institutul Naţional de Boli Infecţioase „Matei Balş” să elaboreze acest protocol în urma unei vizite inopinate făcute luni la Unitatea de Primiri Urgenţe a Spitalului Clinic de Urgenţe pentru Copii „Grigore Alexandrescu”.
„Am reînceput vizitele inopinate în unităţile sanitare, aşa cum am spus. Luni seară am fost în Unitatea de Primiri Urgenţe a Spitalului Clinic de Urgenţe pentru Copii „Grigore Alexandrescu”. Garda era bine organizată, protocoale şi circuitele respectate, dar în discuţiile pe care le-am avut cu părinţii copiilor prezenţi în unitate am constatat că pentru un fapt banal, o muşcătură de căpuşă, micii pacienţi sunt plimbaţi între spitale pentru asigurarea tratamentului. Am cerut medicilor de la Institutul Naţional de Boli Infecţioase „Matei Balş” să elaboreze un protocol pentru profilaxia muşcăturii de căpuşă care să fie distribuit tuturor spitalelor de urgenţă pentru copii. Acest protocol a fost finalizat şi va fi distribuit începând de mâine unităţilor sanitare”, a precizat Pintea.",https://www.notabn.ro/sorina-pintea-cere-un-protocol-pentru-profilaxia-muscaturii-de-capusa-care-sa-fie-distribuit-tuturor-spitalelor/,2020-03-06,About The Author
293,293,notabn.ro,Ludovic Orban - România parcă a fost condusă de KGB,",,În România, după părerea mea, între 1,4%, 25% și 300% din bugete s-au cheltuit pentru mita electorală.(…) . De ce? Ca să tocăm banii pe ajutoare sociale, să tocim banii pe conducte de apă trase către cătune nelocuite, pe asfalt pe drumuri pe care nu circulă nicio mașină decât căruțe, pe alei secundare, că dacă te uiți în anumite comune conduse de PSD asfaltate sunt inclusiv niște aleiuțe secundare pe care se plimbă numai vaca. …România (…) parcă a fost condusă de KGB„.",https://www.notabn.ro/ludovic-orban-romania-parca-fost-condusa-de-kgb/,2020-03-06,About The Author
294,294,notabn.ro,Despre naționalism,"Autor: Adrian Papahagi
Națiunile s-au agregat firesc, pe un areal anume (care s-a extins sau s-a restrâns în decursul secolelor), și în timp au creat solidarități interne între indivizi care, cel mai adesea, vorbesc aceeași limbă și/sau au aceeași credință, deși adesea au obârșii diferite (în cazul românilor: daco-romani și alți traci romanizați, slavi, cumani, greci, evrei, armeni etc.). Membrii unei națiuni au același imaginar, traume și năzuințe comune, care vin din istoria și spiritualitatea lor împărtășită.
Utopiștii stângiști, aflați în divorț cu natura, cu bunul simț, cu realitatea și cu adevărul își propun să abolească națiunile și să dizolve aceste comunități naturale într-o umanitate indistinctă. Această aberație trebuie înfruntată.
Pe de altă parte, naționaliștii exaltă la fel de fantezist calitățile unei națiuni, le opun cu aceeași lipsă de realism trăsăturilor altor națiuni, redeschid falii pe care istoria le-a colmatat și isterizează oamenii cumsecade fără motiv.
În anumite contexte, există justificări pentru naționalism. Națiunile aflate sub ocupație, cele nerecunoscute sau asuprite au dreptul la naționalism. Naționalismul românilor din Transilvania era pe deplin justificat: dar mai are el vreun sens astăzi?
Mi se pare că, în situația în care se află România astăzi, naționalismul produce aburi la fel de toxici ca globalismul stângist. El învie retorica protocronistă, rescrie istoria într-o notă triumfalistă, exacerbează mândrii prost plasate și condamnă spiritul critic ca trădare de neam, redeschide răni și generează isterie revanșardă. Mai grav, inventează asupriri și colonialisme imaginare, acolo unde cei mai puțin exaltați văd alianțe salutare și investiții economice majore. Înlocuiește rațiunea și realismul cu țâfna și utopismul, la fel ca stânga pe care declară că o detestă.
În plus, exacerbând resentimentele antioccidentale, naționalismul face jocul antinațional al celor de la Răsărit, care ar fi încântați ca România să recadă într-un “no man’s land” al corupției și fărădelegii, într-un teren de manevră aflat în zona tampon dintre tiraniile asiatice și democrațiile occidentale. Exaltând un tradiționalism neolitic, dacic, rural sau romantic, naționalismul se opune unei necesare modernizări (simetric, stângiștii neagă orice tradiție și adoptă orbește, nediscriminat cele mai stupide dogme ale urii de sine nihiliste, care subminează Occidentul).
România nu are nevoie azi nici de partide progresist-revoluționare, de isteria stângistă, de eco-anarhism, de neo- sau sexo-marxism, de toate aberațiile unei modernități care a luat-o razna, nici de învierea naționalismului interbelic corcit cu Cenaclul Flacăra și bântuit de umbra Căpitanului sau de spectrele lui Ceaușescu, Vadim și Păunescu.
Avem nevoie de patriotism lucid, de conservarea tradițiilor esențiale (credința creștină, limba română, solidaritatea națională prin cultură și educație – opincile, cușma și sumanul se pot odihni la muzeu), de pragmatism în dezvoltarea României, de discernământ în navigarea printre dogmele modernității occidentale. Să nu confundăm conștiința sau identitatea națională, absolut firești, cu naționalismul, care e politizarea acestora!
E periculos să ne mințim și să ne isterizăm după programul “progresist” sau tradiționalist. Așa cum e nevoie de ceea ce Patapievici numea “discernământul modernizării”, e necesar și un discernământ al tradiției.
Încă ceva: voluntarismul, colectivismul în locul personalismului, exacerbarea discursului național în defavoarea celui rațional, romantizarea tradiției, instrumentalizarea credinței nu sunt conservatoare, ci revoluționare, ideologice, moderniste chiar. Principala calitate a unui conservator este aderența la realitate, firesc, rațiune și familiar.
(Ilustrația lui Devis Grebu la Adrian Papahagi, ABC-darul creștin-democrației, București: Curtea Veche, 2012).",https://www.notabn.ro/despre-nationalism/,2020-03-06,About The Author
295,295,notabn.ro,"Adrian Papahagi revine! O dezbatere LIVE despre VIITORUL DREPTEI cu Mihai Neamțu, luni ora 20:30","Credem în libertate. Creștini fiind, nu credem în libertatea individului egoist, legat de societate printr-un contract formal și angajat într-o bezmetică căutare a fericirii personale, ruptă de ceilalți. Comunitatea adevărată nu se naște prin acțiunea conjugată a unor mâini invizibile: e nevoie de etosul slujirii, de compasiune și, să nu evităm cuvintele mari, de dragostea de patrie… O comunitate vie nu este o asociație între indivizi atomizați, aduși laolaltă doar pe baze contractuale, seci, fără un suflu cald și personal. Trăinicia națiunii române n-ar fi existat în absența sacrificiului.
Credem așadar în libertatea responsabilă, în libertatea solidară. Credem într-o libertate care, fără constrîngeri exterioare, își descoperă potențialul și vocația creativă. Iar scopul ultim al libertății (și al virtuții) este binele. Nu doar binele propriu, ci binele comun, binele împărtășit, binele care se revarsă asupra tuturor.
Credem în competiție, muncă şi economie de piață. Lenea degradează omul. Hărnicia aduce profit și performanță economică. Evident, credem și în compasiune, dar filantropia adevărată se exprimă liber. Susținem modernizarea tehnologică a societății, dar în deplin respect pentru caracterul sacrosanct al vieții.
Credem așadar într-un Stat minimal și în indivizi liberi și puternici, în familii armonioase și prospere. Respingem aroganța celor care pretind să definească din jilțul birocratului adevăratele nevoi ale națiunii.
Credem în familie, locul unde învățăm binele și răul, responsabilitatea pentru copii, cinstirea părinților și respectul pentru înaintași. Fără familii prospere, România riscă depresia colectivă și pustiirea demografică.
Credem în unitatea de limbă a românilor de pretutindeni. Cultura, istoria și memoria este ceea ce ne leagă.
Credem în unitatea dreptei, deși nu ne vom încurca în etichete sociologizante. Ajungă-ne prin cîte–isme ne-a purtat, în marș forțat, modernitatea! În loc de orice melting pot, vom prefera să vorbim despre o largă mișcare populară, îndrăgostită de libertate și în care se regăsesc toți cei care au identificat corect inamicul comun.
Acest inamic are un chip, și nu ne vom feri astăzi să-i pronunțăm numele.
Adversarul prosperității economice este corupția, risipa resurselor și înglodarea în datorii. Dușmanul libertăților individuale este feudalismul politic și colectivismul etatist, pretenția birocraților de-a guverna mințile concetățenilor noștri, de la grădiniță și școala primară până la senectute. Uzurpatoarea familiei și a demnității persoanei este ideologia neo-marxistă și materialismul care reduce omul la nivelul instinctelor, în absența unui orizont vertical, sacru și transcendent. Rădăcinile decenței civice sunt morale, după viața spiritului e solul hrănitor al eticului.
Dreapta populară trebuie să se uneascăși să depășească narcisismul diferențelor minore. Riscăm uneori să alimentăm conflictele intense pentru că nu vedem amenințarea din afară. Pledăm așadar pentru unitate pentru a respinge amenințarea la adresa inițiativei private prin taxe, birocrație și centralism sufocant.",https://www.notabn.ro/adrian-papahagi-revine-o-dezbatere-live-despre-viitorul-dreptei-cu-mihai-neamtu-luni-ora-2030/,2020-03-06,About The Author
296,296,notabn.ro,Rezultate modeste la simularea Evaluării Naționale,"Rezultatele simulării Evaluării Naționale, conform unui comunicat de presă al Ministerului Educației Naționale, arată că aproape jumătate dintre elevii care au participat la aceasta (93.6%), nu au reușit să obțină media 5. Această simulare s-a desfășurat în perioada 11-13 martie și la ea au participat, pentru prima dată și elevii din clasa a VII-a, alături de cei din clasa a VIII-a, pentru care s-a organizat simularea și în anii școlari trecuți.
La simulare au participat 164.264 de elevi de clasa a VIII-a (din totalul celor 175.463 de elevi înscriși în clasa a VIII-a), respectiv 168.108 elevi de clasa a VII-a (din totalul celor 182.207 elevi înscriși în clasa a VIII-a).
La clasa a VIII-a, 53.1% dintre elevii participanți au reușit să obțină o notă cel puțin egală cu 5. La nivel de disciplină, 69.1% dintre elevi au reușit să obțină o notă mai mare sau egală cu 5 la limba și literatura română, dar numai 39,4% dintre aceștia au obținut o notă de cel puțin 5 la matematică.
La clasa a VII-a, 52,4% din totalul elevilor care s-au prezentat la simulare au obținut o notă de cel puțin 5, situația pe disciplinele de examen, fiind următoarea: 64,2% dintre elevi au luat cel puțin nota 5 la limba și literatura română, dar numai 42,8% au reușit același lucru la matematică.
,,Rezultatele vor fi analizate la nivelul fiecărei unități de învățământ prin discuții individuale cu elevii, dezbateri la nivelul clasei, ședințe cu părinții, precum și la nivelul consiliului profesoral în vederea adoptării unor măsuri adecvate pentru îmbunătățirea performanțelor școlare. La solicitarea scrisă a elevului sau a părintelui/tutorelui, notele obținute la simulările naționale pot fi trecute în catalog” precizează MEN în comunicatul de presă.",https://www.notabn.ro/rezultate-modeste-la-simularea-evaluarii-nationale/,2020-03-06,About The Author
297,297,notabn.ro,"Președintele Comisiei Europene, Jean-Claude Juncker, urmează să sosească la București","Președintele Comisiei Europene (CE), Jean-Claude Juncker, urmează să sosească joi, 11 mai, la București unde se va întâlni cu președintele Klaus Iohannis și cu premierul Sorin Grindeanu, înainte de a ține un discurs programat în plenul Parlamentului pe tema viitorului Uniunii Europene.
Cel mai probabil, oficialul european va face referinţe și în ce priveşte rolul pe care România îl va avea în blocul comunitar.
Oficialii Uniunii Europene au lansat în dezbatere conceptul integrării diferenţiate, mai précis a unei unei Europe cu două sau mai multe viteze viteze, în funcție de gradul de integrare al fiecărei ţări, luând în calcul în special dimensiunea economică.",https://www.notabn.ro/presedintele-comisiei-europene-jean-claude-juncker-urmeaza-sa-soseasca-la-bucuresti/,2020-03-06,About The Author
298,298,notabn.ro,"Andrei Şaguna, în istoria şi în destinul Transilvaniei","Marele mitropolit Andrei Şaguna a rămas în conştiinţa românilor ardeleni ca unul dintre cei care şi-au închinat întreaga viaţă altarului şi poporului.
Anastasie Şaguna s-a născut la Mişkolţ, în Ungaria, la 20 decembrie 1808, în familia negustorilor aromâni Naum şi Anastasia. Tatăl a dat faliment, iar arhiepiscopul romano-catolic de Egger, Ştefan Ficher, l-a determinat să treacă la catolicism împreună cu întreaga familie şi, potrivit legilor de atunci, cei trei copii, între care Anastasie, viitorul mitropolit, au fost declaraţi romano-catolici. Dar, tot potrivit legilor de atunci, la vârsta de 18 ani fiecare dintre cei trei copii a declarat că vrea să se întoarcă la credinţa pe care vrednica lor mamă, Anastasia, nu a părăsit-o.
Cu rezultate excepţionale la învăţătură, studiind la Universitatea din Pesta filosofia şi dreptul şi cunoscând mai multe limbi străine, mulţi se aşteptau ca Anastasie să facă o carieră în lumea laică, dar tânărul s-a îndreptat spre şcoala teologică din Vârşeţ, pe care a absolvit-o la 24 de ani, şi apoi spre Mănăstirea sârbească Hopovo. După un an de noviciat, pe 12 octombrie 1833, a fost tuns în monahism sub numele de Andrei.
Timp de 13 ani, Andrei Şaguna a slujit în cadrul Bisericii Ortodoxe Sârbe şi a trecut prin toate treptele ierarhice. În 1846, după moartea primului episcop român de la Sibiu, Vasile Moga, arhimandritul Andrei Şaguna a fost numit vicar general al Episcopiei vacante de la Sibiu.
Şaguna a fost hirotonit arhiereu în Catedrala ortodoxă din Karlovitz, în Duminica Tomii din 1848, de către mitropolitul Iosif Raiacici, viitorul patriarh.
În primii doi ani ca arhiereu, Şaguna şi-a îndreptat atenţia mai mult spre problemele naţiunii şi s-a implicat cu toată fiinţa lui în mişcarea revoluţionară a românilor transilvăneni. A fost copreşedinte al Adunării naţionale româneşti de la Blaj, din 3/15 mai, cea care a formulat programul cu 16 revendicări politico-naţionale, apoi tot Adunarea l-a delegat în fruntea unor intelectuali români ca să ducă la Viena aceste petiţii. Şaguna le-a prezentat împăratului, la Innsbruk şi la Viena, primind asigurări că ele vor fi satisfăcute.
Datorită personalitatii de seama a noului ierarh din Sibiu, în ziua de 24 decembrie 1864, Episcopia din Sibiu este ridicata pentru a doua oara la rangul de Mitropolie, având autonomie proprie şi desprinzându-se de Mitropolia ortodoxa sârba din Karlovitz.
Tot în 1864, episcopul Andrei Saguna este numit mitropolit al Ardealului.
Andrei Şaguna s-a ocupat de organizarea învăţământului ortodox românesc de toate gradele din Transilvania.
A cerut profesorilor să scrie manuale – de aritmetică, de citire, de istorie, de fizică, de ştiinţele naturii, a tipărit mai multe manuale şcolare şi a îndrumat întregul învăţământ românesc, în primul rând pe cel primar, sub îndrumarea lui înfiinţându-se aproape 800 de şcoli în Arhiepiscopia Sibiului.
Pentru că românii nu aveau biserici şi şcoli şi erau, în mare parte, analfabeţi, Şaguna i-a îndemnat pe preoţi şi pe credincioşi să îşi ridice noi biserici şi clădiri şcolare, iar în pastoralele sale insista să se ridice clădiri pentru şcoala confesională. Prin Biserică şi prin şcoală s-a păstrat limba, s-a păstrat neamul românesc. Mitropolitul Şaguna a încercat să ridice o catedrala în Sibiu, dar în lipsa fondurilor necesare a izbutit doar să cumpere actuala Reşedinţă Mitropolitată, precum şi alte căteva clădiri din centrul Sibiului.
Şaguna a înfiinţat mai multe fundaţii la arhiepiscopie din care se acordau burse unor elevi şi studenţi merituoşi, iar la îndemnul lui marele avocat aromân din Budapesta Emanuil Gojdu a creat o fundaţie din care să se acorde burse pentru elevi, studenţi, dar şi meseriaşi. S-au acordat peste 5.000 de burse până la Unirea din 1918.
Andrei Şaguna a înfiinţat tipografia eparhială, care există până astăzi, unde în timpul său s-au tipărit peste 200 de titluri de lucrări şi ziarul „Telegraful Român”, care apare neîntrerupt de la 3 ianuarie 1883. Lui Andrei Şaguna i se datorează şi apariţia Calendarului bisericesc, format carte, care apare sub denumirea de „Îndrumătorul bisericesc”, din 1852 până astăzi.
În primul an de păstorire, Şaguna a tipărit câteva manuale mai vechi, după care a redactat el însuşi „Elementele dreptului canonic”, apoi „Compendiul de drept canonic”, o lucrare masivă de peste 450 de pagini care va fi tradusă în germană, iar din germană în rusă şi tipărită la Sankt Petersburg.
Şaguna a contribuit din plin la înfiinţarea Astrei, Asociaţia transilvană pentru literatură şi cultura poporului român, în 1861, acum 150 de ani. Deşi eparhia lui era săracă, a ajutat mulţi credincioşi peste care se abătuseră fie seceta, fie incendii, fie inundaţii, stăruind pe lângă preoţii parohi să facă diferite colecte pentru sprijinirea acestora şi trimiţând el însuşi bani pentru acei năpăstuiţi ai sorţii.
Şaguna era un om al rugăciunii şi era prezent mereu la slujbă la biserica zisă „grecească” din Sibiu, pe locul catedralei de astăzi, ridicată de negustori aromâni din Sibiu, nu numai la Liturghie, ci şi la Utrenie şi la Vecernie şi respecta cu stricteţe toate posturile rânduite de Biserică.
Andrei Şaguna a murit la 16-28 iunie 1873 şi, potrivit dorinţei sale testamentare, a fost înmormântat lângă biserica mare din Răşinari, unde el slujise de multe ori, „fără pompă, fără muzică şi fără predică”.
A fost prohodit de un singur preot, duhovnicul său, ieromonahul Gherman Bogdan, iar la înmormântarea lui au participat mii de români veniţi din toate părţile Ardealului, şi mai ales de la Braşov.
Întreaga agoniseală a lăsat-o prin testament Arhiepiscopiei Sibiului.
După câţiva ani de la moartea lui Şaguna, Ioan Slavici scria că „astăzi, chiar, şi creştinii ortodocşi din Ardeal îl socotesc între sfinţi”.
Era considerat un adevărat sfânt, ca unul care a contribuit la renaşterea vieţii naţionale, politice, culturale şi spirituale a românilor transilvăneni.
surse:. tvr.ro, crestinortodox.ro",https://www.notabn.ro/andrei-saguna-istoria-si-destinul-transilvaniei/,2020-03-06,About The Author
299,299,notabn.ro,Atac frontal al lui Traian Băsescu față de vizitele premierului Dăncilă,"Fostul președinte al României Traian Băsescu atrage atenția guvernului că vizitele premierului în lumea arabă nu oferă României perspectivă pentru preluarea președinției UE. Traian Băsescu spune că premierul României, cu două luni înainte de preluarea conducerii rotativă a UE, ar trebui să fie prin capitalele europene.
„Meleşcanu, cel mai important agent de turism pentru turnee în lumea arabă
Turcia, Emiratele Arabe Unite, Kuwait,Sultanatul Oman, Qatar, cu Dubai, Abu Dhabi, Kuwait City, Muscat şi Doha puncte turistice de escală pentru discuţii cu şeicii legat de priorităţile României în preşedinţia rotativă a UE .
În pregătirea mandatului României, Viorica şi Meleşcanu i-au invitat pe şeici să vină cu banii lor în ţară şi să are pământul, să mulgă vaca, să tundă oaia lui Daea şi nu în ultimul rând să facă turism.
Cu 7 săptămâni înaintea preluării preşedinţiei UE, destinaţiile premierului şi ale ministrului de externe trebuiau să fie Paris, Varşovia, Madrid, Berlin, Londra, Haga, Bruxelles, Praga, Viena, Dublin, Lisabona pentru ca premierul Dăncilă să afle şi să înţeleagă direct de la omologi priorităţile fiecărei ţări, ce poate şi ce nu poate accepta fiecare din statele membre legat de Brexit, migraţie, bugetul UE, emisii de carbon (încălzirea globală), relaţia cu Iranul şi soluţia pentru Siria, politica energetică, securitatea UE, Strategia Dunării, evoluţiile viitoare ale UE şi nu în ultimul rând proiectul severei rezoluţii care vizează România aflat în pregătire la Parlamentul European .
În realitate, bietul premier al României merge şi el pe unde mai este primit, iar în materie de falsă politică externă Meleşcanu este un artist.
Pentru organizarea unui turneu turistic la nivel înalt nu avem nevoie să plătim un ministru de externe. Este suficient un comision plătit unei agenţii de turism .
PS – Nu spune nimeni că vizita în state arabe nu este importantă. Problema este că altele erau priorităţile majore de politică externă în această perioadă iar Viorica nu are cum să înţeleagă acest lucru în timp ce Meleşcanu chiar ar putea înţelege, dar face şi el ce mai poate”, a încheiat fostul președinte al României.",https://www.notabn.ro/atac-frontal-al-lui-traian-basescu-fata-de-vizitele-premierului-dancila/,2020-03-06,About The Author
300,300,notabn.ro,"Expoziții, lansări de carte și concert la Muzeul de Artă Comparată Sângeorz-Băi",",,Profilul artistic al Anei Toma nu poate fi descris cu precizie de nici una dintre vocațiile clasice pe care le admite vocabularul de specialitate – artist, grafician, designer, scenograf? Ea este toate acestea la un loc, și mult mai mult: editor de carte, muzician, manager cultural etc. Creativitatea sa plurivalentă transgresează domeniile în care lucrează, dar menține totodată o amprentă personală inconfundabilă. Felul în care se construiește universul vizual al Anei Toma urmărește relieful unui dialog real cu textele sau cuvintele cărora le răspunde, vizând nu doar o traducere dintr-un limbaj în altul, ci o creație nouă de fiecare dată, prin care mesajul poate fi potențat, și nu ilustrat. Această relație dintre imagine și text generează și o metodă de lucru cu totul specială – instalațiile sale din obiecte, colaje, fotografie, gravură și desen sunt transpuse din lumea lor tactilă în lumea reproductibilă a cărților sau a afișelor, unde se fac vizibile public. De cele mai multe ori, imaginile astfel prelucrate capătă o altă viață, bidimensională, mult mai cunoscută decât cea inițială.
Cu ocazia acestei expoziții, însă, lucrările realizate de Ana cu scopul de a deveni coperte de carte sau ilustrații se arată în totalitate, cuceresc spațiul, își revendică o materialitate „expandată” și pășesc în lumina galeriei de artă. Această dublă viață a lucrărilor Anei le conferă versatilitatea la care mulți artiști aspiră și articularea vizuală la care visează graficienii de azi.” (Diana Marincu)
Vernisaj: 15 iunie, ora 18 la Muzeul de Artă Comparată Sângeorz-Băi din str.Republicii nr.68.
Curator expoziție: Maxim Dumitraș
Prezintă: Ion Barbu
Evenimentul va fi întregit de lansarea volumelor de poezie „E timpul să visăm un măcel”, autor, Ionel Ciupureanu și „Cuticular”, autor Mikós Tamás
Bonus: concert Iarba Fiarelor.
Expoziția poate fi vizitată în perioada 15 iunie – 10 august 2018.",https://www.notabn.ro/expozitii-lansari-de-carte-si-concert-la-muzeul-de-arta-comparata-sangeorz-bai/,2020-03-06,About The Author
301,301,notabn.ro,"Klaus Iohannis a primit premiul ""Coudenhove-Kalergi""","Donald Tusk, preşedintele Partidului Popular European şi fost preşedinte al Consiliului European, a declarat, miercuri, la ceremonia în care preşedintele Klaus Iohannis a primit premiul „Coudenhove-Kalergi”, că anul trecut i-a propus şefului statului, pe care l-a catalogat ‘un politician excepţional’, să fie preşedinte al Consiliului European, dar că acesta a refuzat.
Donald Tusk a rememorat, la ceremonia organizată la Palatul Cotroceni, trei imagini pe care le are cu preşedintele Klaus Iohannis.
„În vremurile de astăzi pline de haos şi naraţiuni conflictuale, era informării şi dezinformării, toate în cantităţi uriaşe, oamenii sunt atacaţi din toate direcţiile de cuvinte fără înţeles şi fără o însemnătate profundă. O imagine spune mai multe decât un text. Aşadar, daţi-mi voie să evoc imagini din amintirile mele în legătură cu un om care este eroul ceremoniei de astăzi”, a spus Tusk.
Prima imagine evocată de fostul preşedinte al Consiliului European a fost de la summitul de la Sibiu, când preşedintele Iohannis le-a propus liderilor europeni să meargă către oamenii adunaţi în Piaţa Mare.
„Klaus Iohannis este un politician excepţional. Românii îl urmează chiar dacă le spune adevărul şi nu îi manipulează în niciun fel sau poate exact din cauza aceasta îl urmează. El apără valorile care au fost respinse de mulţi. În ziua de astăzi este nevoie de curaj pentru aşa ceva şi de multe ori îl condamnă pe un asemenea om la o singurătate politică. El a găsit cheia către inimile lor, nu a cedat tentaţiei, provine dintr-un orăşel şi dintr-o minoritate etnică şi prezintă şi puncte de vedere ale minorităţilor, a reuşit să construiască un sprijin durabil al majorităţii”, a mai spus Tusk.
Un alt moment rememorat de Donald Tusk a fost o reuniune a Consiliului European în care a existat o dezbatere aprinsă despre migraţie.
„Ca de multe ori în asemenea situaţii, îi dau cuvântul lui Klaus. Vocea sa, modul de a expune raţionamentul, atitudinea sa şi modul decisiv în care vorbeşte readuc calmul. Preşedintele Iohannis, ca şi muzica, are darul de a linişti animalul sălbatic, cum spune Shakespeare”, a afirmat fostul preşedinte al Consiliului European.
Un alt moment a fost întâlnirea dintre cei doi de acum aproape un an, când i-a propus lui Iohannis să fie preşedintele Consiliului European.
„Imaginea numărul trei. Sunt cu preşedintele Iohannis acum aproape un an şi discutăm cine ar fi să ia cârma instituţiilor europene, discuţia noastră este sinceră şi discretă. Nu e nimeni la mine în birou în afară de noi doi. Îi spun cu mare convingere că ar fi un nemaipomenit preşedinte al Consiliului European. Preşedintele Iohannis zâmbeşte cordial, îmi mulţumeşte pentru această propunere şi după o vreme adaugă: ‘Ştii ceva, Donald, eu mai am ceva treabă de făcut în România, aşa că, te rog, nu lua în consideraţie candidatura mea'”, a declarat Tusk.
El a amintit şi de pasiunile lui Iohannis – tâmplăria şi cultivatul trandafirilor.
„E greu de găsit o metaforă mai bună pentru a descrie un model de politician: tâmplar şi grădinar. Tot ce aşteaptă oamenii de la un lider este aici: răbdare, gentileţe, atenţie, persistenţă, capacitatea de a crea, de a rezolva probleme. Un bun politician este acela care construieşte, nu acela care distruge, unul care visează, dar are ambele picioare pe pământ”, a adăugat Donald Tusk.
Premiul european „Coudenhove-Kalergi” i-a fost înmânat şefului statului de către prinţul Nikolaus von Liechtenstein, preşedintele Societăţii Europene Coudenhove-Kalergi.
Prinţul Nikolaus von Liechtenstein a amintit că acest premiu este acordat pentru a doua oară unui preşedinte al României, primul fiind Emil Constantinescu.
El a explicat că „devotamentul faţă de cauza unităţii europene şi susţinerea valorilor europene” este unul dintre motivele pentru care preşedintele Iohannis a primit această distincţie.
„Aţi luptat şi luptaţi pentru dreptate şi curăţenie în sistemul politic în ciuda unor riscuri la care v-aţi expus. Acesta este un exemplu care merită cunoscut dincolo de frontierele României. Aţi înţeles că niciun fel de pace internă sau internaţională nu este posibilă pe termen lung fără justiţie. Lucraţi în acelaşi spirit ca şi cel care a dat numele acestui premiu”, a spus prinţul Nikolaus von Liechtenstein.
Preşedintele Klaus Iohannis s-a declarat onorat de primirea acestui premiu.
„Decernarea premiului „Coudenhove-Kalergi” pentru anul 2020 mă onorează. (…) Această distincţie mă bucură cu atât mai mult cu cât, privind în urmă către laureaţii premiului european, remarc că printre aceştia se regăsesc personalităţi politice de marcă, ce s-au dedicat obiectivului unei Europe unite. (…) Consider că acordarea acestei distincţii este, mai presus de orice, o recunoaştere a rolului României în Uniunea Europeană şi a profilului ţării noastre de promotor activ al integrării europene, al unităţii proiectului european şi al capacităţii acestuia de a fi o sursă de inspiraţie şi un ideal pentru ţările din vecinătate”, a afirmat şeful statului.
El a subliniat necesitatea unităţii şi coeziunii în Uniunea Europeană.
„Fără unitate, fără coeziune, crizele ar fi mai greu de depăşit, iar proiectul european ar avea grav de suferit. Cetăţenii europeni care au rămas puternic ataşaţi de proiectul european, de beneficiile incontestabile pe care acesta le aduce dau forţă şi vitalitate Uniunii noastre”, a mai afirmat Iohannis.
România va continua, potrivit preşedintelui, să acţioneze ca un stat membru profund angajat în procesul construcţiei europene, al adâncirii integrării europene, în beneficiul tuturor statelor membre şi al cetăţenilor.
„Avem responsabilitatea astăzi de a conferi proiectului european o nouă dinamică, încredere şi viziune. Este important ca Uniunea Europeană să-şi menţină nealterate valorile şi principiile sale fundamentale şi să identifice căi concrete pentru a fi mai apropiată de cetăţenii săi”, a evidenţiat Iohannis.
Printre cei care au participat la eveniment s-au numărat fostul preşedinte Emil Constantinescu, şeful Statului Major al Apărării, Daniel Petrescu, premierul interimar, Ludovic Orban, premierul desemnat, Florin Cîţu, miniştri, preşedintele USR, Dan Barna, preşedintele PMP, Eugen Tomac, directorul SRI, Eduard Hellvig, europarlamentari, parlamentari, diplomaţi, reprezentanţi ai mediului academic, ai cultelor religioase.
Evenimentul a cuprins şi două momente muzicale interpretate de Cvartetul Orchestrei Române de Tineret.",https://www.notabn.ro/56390-2/,2020-03-06,About The Author
302,302,notabn.ro,Cugetarea de vineri,"Autor: Raluca Bălan
Oamenii mănâncă semințele Florii Soarelui
Fiindcă vor să fie lumină.
Vor să guste mult prea profan energia divină.
Nu ştiu că ei, aici, pe Pământ,
Sunt de fapt doar o floare şi-un gând.
Uită că n-au nevoie de lumină din exterior
Când lumânarea iubirii arde mocnit chiar în sufletul lor!
Pictură: Raluca Bălan",https://www.notabn.ro/cugetarea-de-vineri-58/,2020-03-06,About The Author
303,303,notabn.ro,"S-a stins din viață Mariana Zaharescu, una dintre cele mai cunoscute voci ale Teleenciclopediei","S-a stins din viață Mariana Zaharescu. Avea 87 de ani și era una dintre cele mai cunoscute voci ale emisiunii Teleenciclopedia, informează site-ul TVR. A dat viaţă sutelor de documentare despre natură, artă, istorie, ştiinţă şi tehnologie în emisiunea de la TVR.
Mariana Zaharescu a fost vocea Teleenciclopediei, alături de nume ca Sanda Ţăranu, Traian Stănescu, Ion Caramitru, Adela Mărculescu, Lucia Mureşan, Dinu Ianculescu, Silviu Stănculescu, Irina Petrescu, Mihai-Gruia Sandu, Florian Pittiş sau Mircea Neacşa. Mariana Zaharescu şi-a început cariera în radio şi şi-a făcut debutul la televiziunea naţională în 1956, când a fost lansat şi postul. A prezentat primul Revelion transmis de TVR şi a fost una dintre cele mai apreciate crainice.
A urmat cursurile Conservatorului, în perioada în care i-a fost interzis să lucreze în televiziune. A revenit la jumătatea anilor 1960, când a început să lucreze pentru emisiunea „Teleenciclopedia”. Teleenciclopedia este una dintre cele mai longevive emisiuni TV. A fost difuzată pentru prima dată pe 22 mai 1965.",https://www.notabn.ro/s-a-stins-din-viata-mariana-zaharescu-una-dintre-cele-mai-cunoscute-voci-ale-teleenciclopediei/,2020-03-06,About The Author
304,304,notabn.ro,"Premierul Ludovic Orban: ""Am votat cu gânduri bune pentru România !""","Premierul Ludovic Orban a ajuns duminică la vot! El a spus că a votat pentru o Românie normală: „Am votat cu gânduri bune pentru România. Am votat pentru o Românie normală, dezvoltată, puternică, respectată în lume, în care drepturile și libertățile sunt respectate cu sfințenie și în care fiecare cetățean are șansa de a reuși în viață”.
El a mai spus că funcția de președinte al României e cea mai importantă în statul român.
De asemenea, premierul i-a îndemnat pe români să-și exercite dreptul de vot.
”Dreptul de vot a fost obținut prin sacrificii. Este un drept fundamental”, a completat Ludovic Orban.
Întrebat de ce a votat la această oră, premierul a glummit: ”Cine se scoală de dimineață departe ajunge”.",https://www.notabn.ro/premierul-ludovic-orban-am-votat-cu-ganduri-bune-pentru-romania/,2020-03-06,About The Author
305,305,notabn.ro,Cel mai mare dovleac din România se află în județul Mureş,"Cel mai mare dovleac din România se află în localitatea Murgești, din județul Mureș. Cântărește 265 kg și are circumferința de 337 cm. Dovleacul uriaș se află chiar pe stradă, în fața porții gospodarului Kilyen Karoly, iar trecătorii se opresc și-și fac fotografii cu el
Proprietarul dovleacului: „100 de poze s-au făcut. Am plecat la biserică şi când m-am întors erau patru maşini oprite în poartă şi făceau poze, mângăiau, au zis că nu e adevărat, că e din gips.” Un record pentru proprietari şi un loc de pelerinaj pentru trecători. Însă, în spatele succesului se află şi câteva secrete. Atenţie, multă dragoste şi apă din belşug. „Dimineaţa două găleţi de 15 l şi seara iar două găleţi de 15 l. Fără îngrăşământ, numai apă.”, a mai spus proprietarul dovleacului.
În urmă cu doi ani a fost prima recoltă – un bostan de 198 de kilograme, expus apoi la Sovata. „Iar anul acesta am doborât recodul cu 265 de kilograme. Sămânţa o avem din Kasterlee, din Belgia. Se taie foarte uşor cu cuţitul de bucătărie se poate felia ca şi castraveţii. Miezul are cam 20-25 de centimetri. Iar sămânţa o să fie peste 400 de seminţe.”, a declarat proprietarul dovleacului. Cu toate acestea, proprietarii au avut şi o frică. Soţia proprietarului: „Mi-a fost frică să nu se spargă, să nu fie ceva de boală, să nu crească aşa de mare, dar a reuşit.”
Anul acesta, în grădina lor au crescut trei dovleci. Cel mai mic cântăreşte 50 de kilograme. Seminţele lor au început să ajungă şi în localităţi precum Brăila sau Bucureşti.",https://www.notabn.ro/cel-mai-mare-dovleac-din-romania-se-afla-in-judetul-mures/,2020-03-06,About The Author
306,306,notabn.ro,60 de primari merg la Bruxelles să învețe despre drumul banilor europeni,"La începutul de octombrie, între 2 și 4, 60 de aleși locali, majoritatea primari, din județul Alba la Bruxelles. Invitația a fost făcută de fostul primar al municipiului Alba-Iulia, europarlamentar PNL Mircea Hava, care a menționat că toți acești oameni sunt o ”procesiune” de gospodari care reprezintă comunități pline de speranță și de hărnicie și care știu ce vor!
„Nu așteaptă “duminica loteriei”, ci sunt interesați de drumul banilor europeni care garantează dezvoltarea. I-am invitat aici pentru a lua, direct de la sursă, pulsul Europei și pentru a face auzită vocea fiecărui om din comunitățile pe care le reprezintă, dar si pentru a spune ce au de oferit Europei. Problemele lor trebuie inventariate, documentate și rezolvate.
Ca fost primar și actual europarlamentar, e de datoria mea să mă asigur că oamenii din Alba vor parcurge distanța cea mai scurta între proiecte și finanțări europene. Fie că vorbim despre cele mai actuale informații legate de viitoarele politici de dezvoltare regională sau despre cum se profilează oportunitățile în zona rurală. Îi mulțumesc lui Rares Bogdan care s-a alăturat acestui demers, cu promisiunea că în calendarul nostru își vor face loc tot mai multe astfel de întâlniri cu cei care ne-au trimis aici: de la societate civilă, oameni de afaceri, reprezentanți ai administrației sau profesioniști din alte domenii. Acesta e doar începutul angajamentului meu: de a asculta ce au de spus cei de acasă și de a împinge fiecare șansă de dezvoltare spre Alba!”, a precizat Mircea Hava.",https://www.notabn.ro/60-de-primari-merg-la-bruxelles-sa-invete-drumul-banilor-europeni/,2020-03-06,About The Author
307,307,notabn.ro,Romfilatelia a lansat o emisiune de mărci poştale despre Simona Halep,"de Mihai Sărmășan
Romfilatelia introduce în circulaţie emisiunea de mărci poştale „Simona Halep, un campion de marcă”, pentru a onora performanţele jucătoarei de tenis.
Timbrul emisiunii de mărci poştale reproduce o secvenţă dintr-un meci al Simonei Halep, iar coliţa dantelată ilustrează momentul ridicării triumfale a trofeului cucerit la Roland Garros. Halep s-a declarat onorată de această emisiune, care marchează succesul ei la Roland Garros şi spune că mai bine se apucă de scris câteva scrisori.
Simona Halep a învins-o, la 9 iunie, cu scorul de 3-6, 6-4, 6-1, pe americanca Sloane Stephens, în finala turneului de la Roland Garros şi a câştigat primul ei grand slam din carieră. La următoarele grand slamuri, ea pierdut în turul al treilea, la Wimbledon, şi în prima manşă, la US Open.",https://www.notabn.ro/romfilatelia-a-lansat-o-emisiune-de-marci-postale-despre-simona-halep/,2020-03-06,About The Author
308,308,notabn.ro,Opoziţia s-a unit şi o vor susţine pe Raluca Turcan (PNL) pentru funcţia de preşedinte al Camerei Deputaţilor,"Reconfigurarea politică a României după scrutinul din 26 mai, precum și rezultatul referendumului impun o acțiune comună, unitară a opoziției în domeniul justiției și în celelalte domenii prioritare pentru societate.
Printr-un acord comun cu USR și PMP, am primit susținerea partidelor de opoziție pentru candidatura mea la funcția de Președinte al Camerei Deputaților.
Prioritățile ZERO ale opoziției parlamentare vor fi legate de:
• îmbunătățirea legislației electorale pentru implementarea votului electronic și apărarea drepturilor românilor din diaspora umiliți la ultimele alegeri;
• eliminarea abuzurilor PSD-ALDE făcute în economie și justiție;
• revigorarea mediul de afaceri, care a fost victimă colaterală.
Momentul desemnării preşedintelui Camerei Deputaţilor este un moment care poate să pună bazele acestei agende reformatoare. Principalele partide din opoziție au ajuns la un numitor comun şi au decis susţinerea liderului de grup parlamentar al PNL, Raluca Turcan, pentru funcţia de preşedinte al Camerei Deputaţilor.",https://www.notabn.ro/opozitia-s-a-unit-si-o-vor-sustine-pe-raluca-turcan-pnl-pentru-functia-de-presedinte-al-camerei-deputatilor/,2020-03-06,About The Author
309,309,notabn.ro,"Clujul, în topul orașelor europene în care e cel mai ușor să îți găsești un loc de muncă","Municipiul Cluj-Napoca este, după Praga, orașul din U.E. unde se găsește cel mai ușor un loc de muncă, conform anunțului publicat de EUROSTAT, Uniunea Europeană.
Astfel, potrivit sondajului oficial, 72% dintre respondenți – selectați din principalele orașe ale Uniunii Europene – au fost de acord că este ușor să îți găsești un loc de muncă în Praga (Cehia), urmați de locuitorii din Cluj-Napoca. Pe locul trei se situează Munchen (Germania) și Bratislava (Slovacia) cu 62%.
Datele Eurostat confirmă corectitudinea actualei strategii de dezvoltare a Clujului, elaborată de Primărie împreună cu experți și cu Universitățile clujene. Această strategie pune accent pe dimeniunea universitară a orasului, pe dezvoltare, inovare, IT, industrii creative, dinamism cultural, pe susținerea sferei serviciilor în toate domeniile și pe calitatea vieții.
Clujul își consolidează statutul de hub tehnologic și centru de inovare cu impact internațional. Astfel, noi și noi locuri de muncă sunt create în fiecare an la Cluj-Napoca, transformând Clujul în cel mai atractiv oraș din România, de referință în Centrul și Estul Europei.
Sondajul care stă la baza acestor statistici a fost realizat în cursul anului 2015 de către organizația oficială europeană, aceste concluzii fiind publicate vineri, 2 martie 2018, pe website-ul Eurostat: http://ec.europa.eu/ eurostat/en/web/ products-eurostat-news/-/ EDN-20180302-1",https://www.notabn.ro/clujul-in-topul-oraselor-europene-in-care-e-cel-mai-usor-sa-iti-gasesti-un-loc-de-munca/,2020-03-06,About The Author
310,310,notabn.ro,49 de candidaţi şi-au depus candidatura în PNL pentru alegerile europarlamentare,"Preşedintele PNL, Ludovic Orban, a declarat marţi că 49 de liberali şi-au depus candidatura pentru a figura pe lista partidului pentru alegerile europarlamentare, printre care şi primarul municipiului Alba Iulia, Mircea Hava.
„S-a încheiat procesul de depunere a candidaturilor, s-au înscris 49 de candidaţi în cursa pentru a obţine loc pe lista PNL pentru alegerile europarlamentare. Pe lângă candidaţii care sunt cunoscuţi deja, Crin Antonescu, Vasile Blaga, Alina Gorghiu, şi-a depus candidatura Mircea Hava şi mă bucur că primarul municipiului Alba Iulia, municipiul unirii în anul Centenarului, a luat această decizie de a candida la Parlamentul European şi sunt convins că va reprezenta România cu cinste acolo. Şi-au depus candidatura şi Siegfried Mureşan, Daniel Buda, Dan Motreanu, primarul Ghiţă Falcă, Marian-Jean Marinescu, Cristian Buşoi. Avem nişte criterii de evaluare a candidaturilor pe care le vom aplica”, a spus Orban la finalul şedinţei Biroului Executiv al PNL.
El a menţionat, de asemenea, că deocamdată nu şi-a depus candidatura, iar când va lua o decizie în acest sens va anunţa.
Orban a afirmat că preşedintele partidului poate fi pus pe listă şi după ce a expirat termenul limită pentru depunerea candidaturilor, pentru că există o astfel de prevedere în hotărârea Consiliului Naţional.",https://www.notabn.ro/49-de-candidati-si-au-depus-candidatura-in-pnl-pentru-alegerile-europarlamentare/,2020-03-06,About The Author
311,311,notabn.ro,Veşti bune pentru schiori. La Şureanu s-a mai deschis o nouă pârtie,"O nouă pârtie a fost deschisă, vineri, la Şureanu, ridicând la zece numărul pârtiilor de pe acest domeniu din Munţii Sebeşului, lungimea totală a acestora fiind acum de 12 kilometri.
„Deşi temperaturile au crescut, iar ninsorile au încetat, zăpada a rămas la fel de multă la Şureanu. (…) Recent, domeniul schiabil a fost suplimentat cu încă o pârtie. Este vorba despre S_3, o pârtie care a funcţionat în primii ani ai domeniului schiabil, după care a fost închisă. Ea are o lungime de 1.350 metri şi coboară de pe masivul Şureanu, în paralel cu S_2, cu care, de altfel, coincide de la un anumit punct. Prin urmare, domeniul numără, în prezent, 10 pârtii, care vor fi funcţionale în totalitate doar în cazul în care condiţiile meteo o vor permite. Altfel spus, dacă va viscoli intens sau dacă va fi extrem de mică vizibilitatea, pârtiile de la cotele înalte (A_1, A_2, A_3) vor fi închise, la fel ca şi telescaunul care le deserveşte”, a transmis Rareş Tileagă, monitor Şcoala de schi „Paşi Liberi”.
În ceea ce priveşte starea drumului forestier lacul Oaşa – Domeniul Schiabil Şureanu, în lungime de 18 kilometri, aceasta este „acceptabilă”, fiind indispensabile însă cauciucurile de iarnă şi, mai ales, lanţurile.
Şi la Arieşeni, în Apuseni, stratul de zăpada măsoară peste un metru.
„Vor fi deschise ambele pârtii (Vârtop 1 şi Vârtop 2) ale domeniului schiabil. Zăpada este arhisuficientă, stratul bătătorit măsurând peste 100 de centimetri grosime. Totodată, instalaţiile de transport pe cablu funcţionează în regim normal”, a menţionat Rareş Tileagă.",https://www.notabn.ro/vesti-bune-pentru-sciori-la-sureanu-s-a-mai-deschis-o-noua-partie/,2020-03-06,About The Author
312,312,notabn.ro,Ministrul Transporturilor vrea să reabiliteze 73 de km de drumuri judeţene din Cluj şi Sălaj,"Ministrul Transporturilor, Lucian Bode, a declarat, sâmbătă, că Direcţia Regională de Drumuri (DRDP) Cluj vrea să preia şi să transforme în drumuri naţionale 73,3 kilometri de drumuri judeţene din Sălaj şi Cluj, pentru a le putea reabilita.
Potrivit acestuia, în perioada imediat următoare DRDP Cluj va face demersuri către consiliile judeţene din Sălaj şi Cluj pentru a prelua şi a reabilita tronsoanele de drumuri judeţene DJ 109 A, de la limita cu judeţul Cluj – Chinteni – Panticeu – Recea – Cristur, intersecţie cu DJ 108B – limită cu judeţul Sălaj, Cernuc – Gârbou – Fabrică- Surduc – Brâglez, intersecţie cu DN 1H.
„Vorbim de 73,3 kilometri de drum judeţean, pe cele două administraţii, Cluj, respectiv Sălaj. Noi, cunoscând dezvoltarea zonei, cunoscând faptul că preluarea acestui drum judeţean şi transformarea lui în drum naţional ar scurta distanţele de la Cluj Napoca la Dej, de la Surduc, limită cu DN1H la Cluj, ar lega practic zona respectivă de Jibou-Zalău, respectiv Şimleu Silvaniei-Aleşd-Oradea. În această logică, ne-am gândit şi în perioada următoare vom face demersurile pentru preluarea acestui drum judeţean şi transformarea lui în drum naţional”, a precizat Lucian Bode, în cadrul unei conferinţe de presă.
Ministrul Transporturilor a adăugat faptul că procedura de preluare presupune mai mulţi paşi, printre care acordurile celor două consilii judeţene, al conducerii Companiei Naţionale Administrare a Infrastructurii Rutiere (CNAIR) şi emiterea unei hotărâri de Guvern.",https://www.notabn.ro/ministrul-transporturilor-vrea-sa-reabiliteze-73-de-km-de-drumuri-judetene-din-cluj-si-salaj/,2020-03-06,About The Author
313,313,notabn.ro,Occident și educație,"Gabriel Purcăruş
Da, știu, Occidentul are bubele lui, nu e perfect. Da, Uniunea Europeană a încăput pe mâna unor bezmetici, care se comportă uneori cu finețea unui taur înfuriat într-un magazin de porțelan și de care sperăm să scăpăm în curând.
Dar Occidentul nu este numai Madam Merkel, ceea de după 2015 sau sciaticul Juncker, și nici cel al paradelor gay sau emigrației anapoda.
Eu nu ador Occidentul, deși trăiesc acolo (adica aici), de vreo 20 de ani, pendulând între Canada si Spania. Dar mă bucur că pot urca în AVE (trenul de mare viteză) la ora 10 fix în Malaga și să fiu la 10:55 la Cordoba să pot vizita Mezquita-Cathedral sau la 12:30 la Madrid, în centru, la doi pasi de muzeul Prado. Sau să iau TGV-ul de la Paris și să ajung la Bruxelles in 90 de minute.
Îmi imaginez unde ar fi România astăzi dacă de la București Nord am putea ajunge la Brașov în mai puțin de o oră sau la Oradea in două ore și jumătate. Mă bucur când am de rezolvat o problemă administeativă la primăria Montrealului sau la vreun minister canadian și o pot face fie „on-line”, fie într-o singură întâlnire cu un funcționar, unde nu mi se cere pentru a mia oară, aceeași lista lungă de hărtii, de la certificat de naștere, diplomă de bacalaureat, de licență, carte de muncă și eu mai știu ce alte nazbâtii, care musai să fie notariate sau să completez șase formulare și sa cumpar timbre fiscale de la bișnițarul din colț.
Schimbarea (aia pe care o așteptăm de ni s-au lungit urechile de vreo 29 de ani) începe de la educație. Numai un popor educat în adevăratele valori – muncă serioasă, libertate și inițiativa, respect pentru celălalt, oferit valoare, gândit un pic și la binele comun nu doar la buzunarul propriu – poate produce progresul dorit: birocrație informatizată și simplificată, infrastructuri moderne (șosele, trenuri de mare viteză, tunele, spitalele, școlile, piețele) – care la rândul lor vor atrage și investitorii străini și vor convinge și forța de muncă autohtonă să rămână acasă (sau să revină).
Dar de câte ori se pomenește cuvântul „educație”, majoritatea românilor au în minte imediat câteva imagini: Ministerul Învățământului. Școala Generala. Universitate. Ponta. Plagiat. Ecaterina Andronescu sau Daniel Funeriu.
Or, deși școala formală are un rol important, educația nu se rezumă la ea. Invatamantul formal nu te școleste, ci te școlarizează. Adică te trece printr-un sistem în care îți verifică conformitatea cu anumite standarde. Ideal, îți formează și niște deprinderi, cu care să continui auto-perfecționarea mai departe. Tot ideal, ar trebui să te învețe măcar o limbă modernă, să te lase cu o bună idee despre ce înseamnă știința (cu plusurile si limitele ei) să te plaseze corect spațio-temporal (istorie-geografie – sa nu te apuci sa spui ca romanii sunt crestini inainte de Cristos!), să te pună la curent cu marile teme existențiale, să pleci cu ceva etică și morală la bord, și cu niște aptitudini de creativitate (adică să fii în stare să te adaptezi la nou, pentru că vremea în care cu meseria de la 19 ani puteai ajunge la pensie este demult apusă). Nu strică deloc să ai și niște idei despre cum să începi și să pui pe roate o afacere.
Adevărata educație nu încetează niciodată, și nu cade sub incidența nici unui minister, și constă în primul rând în aceea atitudine interioară de deschidere față de nou, de evitare a inchistarii dogmatice sau „”merge și așa, las că știm noi mai bine etc””. Adică a fi dispus să înveți singur ceea ce școala formală nu te-a învățat.
Or pentru asta, cum spuneam, nu există nici un minister, și nu avem pe cine să blamăm. Și nu există nici diplome, nici examene în toamnă și nici note pe pile. O ai sau nu o ai.
S-o fi născut veșnicia la sat, dar se pare ca a migrat la oraș, și nu se dă ușor plecată din primăriile și ministerele românești. Hai să o lăsăm la locul ei, in idile și balade!
Hai măcar atâta să învățăm de la Occidentul ăsta putred! Nițică eficiență!",https://www.notabn.ro/occident-si-educatie/,2020-03-06,About The Author
314,314,notabn.ro,Ședința Consiliului Suprem de Apărare a Țării 01 iulie 2017,"Marți, 4 iulie a.c., începând cu ora 11:00, la Palatul Cotroceni, va avea loc ședința Consiliului Suprem de Apărare a Ţării, condusă de către Președintele României, domnul Klaus Iohannis.
Pe ordinea de zi a ședinței sunt incluse subiecte referitoare la:
• Implementarea Strategiei Globale a UE (dimensiunea securitate și apărare);
• Forţele armate ale României care pot fi puse la dispoziţie pentru participarea la misiuni şi operaţii în afara teritoriului statului român, în anul 2018;
• Activitatea Serviciului Român de Informaţii în anul 2016;
• Regulamentul de organizare şi funcţionare a Centrului de Coordonare Operativă Antiteroristă;
• Carta albă a apărării;
• Planul de înzestrare a Armatei României 2017-2026;
• Evoluţiile recente ale fenomenului migraţiei şi principalele măsuri implementate la nivel naţional.
În cadrul şedinţei vor fi abordate şi alte subiecte de interes pentru securitatea naţională.
Administrația prezidențială",https://www.notabn.ro/sedinta-consiliului-suprem-de-aparare-tarii-01-iulie-2017/,2020-03-06,About The Author
315,315,notabn.ro,"Vasile Dîncu, propunerea PSD Bistriţa-Năsăud pentru funcţia de preşedinte al Consiliului Naţional al PSD","Organizaţia judeţeană a PSD Bistriţa-Năsăud s-a reunit în şedinţă pentru alegerea unei noi conduceri.
Printre invitaţi s-au regăsit sociologul Vasile Dîncu şi Cozmin Guşă, care eu transmis un mesaj de unitate social-democraţilor bistriţeni.
În timpul şedinţei Vasile Dâncu a fost propus preşedinte al Consiliului Naţional al PSD de către preşedintele PSD BN, Radu Moldovan. Alegerea noi conduceri a PSD va avea loc la sfârşitul lunii februarie",https://www.notabn.ro/vasile-dincu-a-fost-propus-de-organizatia-psd-bistrita-nasaud-pentru-functia-de-presedinte-al-consiliului-national-al-psd/,2020-03-06,About The Author
316,316,notabn.ro,Cea mai veche cale ferată monument din țară: Oravița-Anina. FOTO,"de Mihai Sărmășan
Fotograful profesionist bistrițean Darius Cîrmaci a realizat în aceste zile însorite de Noiembrie o serie de fotografii cu „Cea mai lungă cale ferată monument din țară: Oravița-Anina”. Acesta a postat imaginile pe contul său personal de Facebook, alături de următorul mesaj:
„Între Oravița și Anina găsim cea mai veche cale ferată montană din Sud-Estul Europei, o minunăție tehnică care străbate un peisaj mirific. Aproape toată Calea Ferată Oravița – Anina este realizată din tuneluri, poduri, străpungeri în stâncă.
Este a doua cale ferată montană din Europa, după Semmeringbahn din Austria, nu degeaba i se zice Semeringul Bănățean. Se spune că pietrarii aduși din nordul italiei au folosit un mortar asemănător ca şi compoziţie cu cel roman.
Poate și din acest motiv el rezistă după atâta timp, iar calea ferată nu a fost închisă niciodată din cauza infrastructurii, nici măcar iarna. Dacă a fost vreodată oprită circulația, s-a întâmplat din cauza pietrelor cazute pe linie.”
sursa foto: Facebook Darius Cîrmaci",https://www.notabn.ro/cea-mai-lunga-cale-ferata-monument-din-tara-oravita-anina-foto/,2020-03-06,About The Author
317,317,notabn.ro,Andreea Reman - Imagini inedite din Munții Rodnei (Izvorul Roșu). FOTO,"de Mihai Sărmășan
Hidrolog în cadrul Sistemului de Gospodărire al Apelor Bistrița-Năsăud, Andreea Reman este pasionată de fotografie, iar în escapadele sale prin frumusețiile patriei, aceasta își încântă prietenii și cunoștiințele cu ipostaze pe care le publică pe contul său personal de Facebook, publicația noastră oferindu-vă câteva instantanee pe care Andreea le-a surprins în zona Izvorului Roșu din Munții Rodnei.
Munții Rodnei fac parte din grupa de nord a Carpaților Orientali. Cu înălțimea maximă de 2.303 de metri, atinsă de Vârful Pietrosul Rodnei, Munții Rodnei sunt cei mai înalți și mai greu de străbăatut din lanțul Carpaților Orientali. Una dintre legende are în centru Izvorul Roşu, care ia naştere în inima Munţilor Rodnei.
Acesta formează împreună cu Pârâul Băilor unul dintre cele mai spectaculoase amfiteatre ale Munţilor Rodnei, desfăşurat între vârfurile Omului şi Ineu. La intrare în satul Valea Vinului, pârâul Izvorul Roşu şi Pârâul Băilor se contopesc şi formează Izvorul Băilor. Legenda spune că Pârâul Izvorul Roşu ar fi luat naştere în timpul marii invazii tătare din 1241-1243.
sursa foto: Facebook Andreea Reman",https://www.notabn.ro/andreea-reman-imagini-inedinte-din-muntii-rodnei-izvorul-rosu-foto/,2020-03-06,About The Author
318,318,notabn.ro,Olguţa Vasilescu către ministru finanţelor: Ce fumezi?,"Şefa de campanie a Vioricăi Dăncilă, social-democrata Olguţa Vasilescu, a răspuns la criticle aduse de ministrul de Finanţe Florin Cîţu vizavi de găurile descoperite în buget. Aceasta a afirmat că situaţia când a preluat PSD ministerul în 2016 era mult mai gravă decât acum şi îl întreabă ironic pe Cîţu – „ce fumezi?”.
„Sa ii raspundem si ministrului CÎţu care a iesit azi ca mâţu sa miorlaie ca vine austeritatea peste romani din cauză de PSD, desi guverneaza ei…
1. Se plange de un deficit de sub 3 mld lei la pensii anul acesta. Cand noi am preluat guvernarea, acest deficit era de 16 mld lei. Dupa mintea Cîţului e mai rău acum…
2. Tocmai transferul contributiilor pe care il contesta PNL, fiindca nu au cum sa recunoasca faptul ca ieseau degeaba in piata la proteste cand noi aveam dreptate sa facem aceasta inginerie, a ajutat la scaderea deficitului si la capacitatea statului de a majora punctul de pensie. Pentru ca pensiile nu au crescut din imprumuturi, ci din mai buna colectare la buget ca urmare a transferului contributiilor.
3. Ca sa elimine TOTAL deficitul la pensii, trebuie inchis cercul si adoptata legea lui Teodorovici care prevede reincriminarea infractiunii de stopaj la sursa, fiindca sunt inca multi angajatori care nu varsa contributiile desi acestea reprezinta acum banii angajatilor si e furt ceea ce fac”, a scris Olguţa Vasilescu pe Facebook. Aceasta mai adaugă că ministrul de Finanţe nu-şi conoaşte atribuţiile şi îl acuză pe Cîţu că face „balet” cu pensiile românilor.
„4. Cîţu nu isi cunoaste nici macar atributiile ca ministru de Finante. El ma acuza pe mine, ministrul Muncii, de proasta colectare a contributiilor. Apocalipticule, e fix jobul tau ca ministru de FINANTE, pentru asta te platim!
5. Intrebat fiind azi daca vor creste pensiile anul viitor, face acelasi joc de balet ca si baubaul de la Munca. Spune ca va respecta legea in vigoare! Legea in vigoare acum, care prevede cresteri sau legea in vigoare de dupa turul 2, fara cresteri, eventual si cu impozitarea pensiilor sub 2000 lei?
6. Plimba niste zvonuri ca s-au furat bani de la buget si e penal si e grup infractional si prostiile lor de habarnisti, pentru a se asigura ca poporul ramane iar inert la masurile de austeritate pe care le pregatesc! Ce bani am furat noi? De unde? Cat? Ce fumezi?
7. Spune ca deficitul nu poate fi tinut sub 3 la suta anul acesta. Noi am putut, desi in fiecare an minteai tu, apocalipticule, ca va fi mai mare. Banca Mondiala spunea saptamana trecuta ca se poate. Dar daca esti prost sau te cheama Cîţu nu stii cum si nici nu intrebi unii mai destepti ca tine!",https://www.notabn.ro/olguta-vasilescu-catre-ministru-finantelor-ce-fumezi/,2020-03-06,About The Author
319,319,notabn.ro,"Catolicii sărbătoresc Pogorârea Sfântului Duh. Papa Francisc: Spiritul eliberează inima de temeri, învinge orice rezistenţă","Creștinii romano-catolici sărbătoresc Pogorârea Sfântului Duh la zece zile după Înălțare și la 50 de zile după Paști. Potrivit credinței, este ziua în care Duhul Sfânt s-a pogorât asupra apostolilor și a altor adepți ai lui Iisus care se aflau la Ierusalim.
Este considerat evenimentul în urma căruia s-a născut Biserica.
,,Spiritul eliberează inima de temeri, învinge orice rezistenţă. Pe cei care se mulţumesc cu jumătăţi de masură îi inspiră cu generozitate totală. Deschide inimile închise. Nu revoluţionează viaţa din jurul nostru, dar ne deschide inimile” – Papa Francisc.
La slujbă, Suveranul Pontif a fost înconjurat de cardinali, episcopi și arhiepiscopi.
Papa Francisc a folosit prilejul pentru a anunța că va ridica la rangul de cardinal 14 înalți prelați. Aceștia vor fi consilierii săi și vor face parte din Conclav, dacă au vârsta sub 80 de ani.
Conclavul alege următorul conducător al bisericii romano-catolice.
Doi dintre cei nominalizați sunt episcopul Luis Ladaria Ferre, șeful Congregației pentru Doctrină și Credință, și arhiepiscopul Angelo Becciu, adjunctul secretarului de stat al Vaticanului.
Aproximativ 130.000 de persoane au asistat, sâmbătă, la slujba Rusaliilor catolice, care este oficiată pe muntele Şumuleul Mic, din judeţul Harghita.",https://www.notabn.ro/catolicii-sarbatoresc-pogorarea-sfantului-duh-papa-francisc-spiritul-elibereaza-inima-de-temeri-invinge-orice-rezistenta/,2020-03-06,About The Author
320,320,notabn.ro,Județul Bistrița-Năsăud încearcă să obțină bani de la Uniunea Europeană pentru aproximativ 700 de km de rețele de apă și 300 km rețele de canalizare,"230 de milioane de euro pentru infrastructura de apă și canalizare până în anul 2023 vor să obțină reprezentanții Consiliului Județean Bistrița-Năsăud din fondurile alocate de Uniunea Europeană pentru perioada viitoare.
Proiectul prevede realizarea a:
-666 km rețele de distribuție apă și 46 km rețele reabilitate;
-340 km rețele de aducțiune;
-309 km rețele de canalizare noi și 16 km rețele de canalizare reabilitate;
-9 surse de apă noi și 7 surse de apă reabilitate;
-6 stații de tratare noi și 4 stații reabilitate;
-41 rezervoare de înmagazinare noi și 10 reabilitate;
-4 stații de epurare noi și una reabilitată.
,,Până la sfârșitul anului 2023 prin realizarea acestui proiect important pentru județul Bistrița-Năsăud, aproximativ 99,95 % din populația județului va fi racordată la rețeaua de apă și 74% la rețeaua de canalizare”, a precizat președintele CJ BN, Radu Moldovan.",https://www.notabn.ro/judetul-bistrita-nasaud-incearca-sa-obtina-bani-de-la-uniunea-europeana-pentru-aproximativ-700-de-km-de-retele-de-apa-si-300-km-retele-de-canalizare/,2020-03-06,About The Author
321,321,notabn.ro,A fost ales noul președinte al Comisiei Europene,"Ministrul german al Apărării Ursula von der Leyen este propunerea Consiliului European pentru funcția de președinte al Comisiei Europene, în timp ce belgianul Charles Michel a fost ales preşedinte al Consiliului European
După multe negocieri și consultări, liderii europeni au ajuns la un consens în privința conducerii Comisiei Europene. Ursul a von der Leyen este propunerea PPE, propunere acceptată de grupurile politice.
Vom avea așadar prima femeie-președintă a Comisiei Europene: d-na Ursula von der Leyen. Educată în Germania și la London School of Economics, medic, membră CDU, cu o lungă carieră de ministru, inclusiv al Apărării (practic, nu a lipsit din niciun cabinet condus de Angela Merkel). Ursula von der Leyen este mamă a șapte copii, de confesiune lutherană și are o excelentă expertiză în NATO (figura printre posibilii SG ai Alianței).
Mâine va avea votul final.",https://www.notabn.ro/a-fost-ales-noul-presedinte-al-comisiei-europene/,2020-03-06,About The Author
322,322,notabn.ro,Mihaela Buzărnescu merge în optimile de finală la Charleston,"Veste bună pentru echipa României de Fed Cup. Mihaela Buzărnescu pare să fi depăşit momentele dificile din startul sezonului şi a jucat ca în zilele bune, în turul 2 la Charleston. Românca de 30 de ani s-a calificat în optimile de finală ale turneului pe zgură din Statele Unite, după ce a învins-o clar, scor 6-3, 6-2, pe reprezentanta gazdelor, Lauren Davis.
Este a doua victorie la rând pentru sportiva noastră, care nu mai câştigase meciuri consecutive într-un turneu WTA de aproape 8 luni. Prin victoria de miercuri, Buzărnescu a înregistrat şi o premieră. Este pentru prima oară când va juca în optimi la Charleston. În faza următoare, Mihaela Buzărnescu va juca împotriva danezei Caroline Wozniacki.
Până în luna mai, „Miki” va avea de apărat doar 31 de puncte (30 la Charleson și un punct la Lugano). Buzărnescu încă mai are timp să-și reintre în formă, pentru că adevărata provocare începe abia în vară: 301 puncte în luna mai, 485 de puncte în iulie și 530 în august.
sursa: digisport.ro",https://www.notabn.ro/mihaela-buzarnescu-merge-in-optimile-de-finala-la-charlestone/,2020-03-06,About The Author
323,323,notabn.ro,"Președintele PNL Bistrița: ,,Toate partidele de opoziție își doresc schimbarea""","Președintele PNL Bistrița, Sorin Hangan, este de părere că PNL se va relansa în urma consolidării parteneriatului cu președintele Klaus Iohannis. De asemenea, liderul local al PNL Bistrița este convins că o adunare a forțelor anti PSD vor aduce succesul în alegeri.
,,Sunt convins că parteneriatul dintre președintele Iohannis și PNL va duce România înainte. Avem nevoie de o guvernare condusă de un prim-ministru cu prestigiu, calificat în problematica politico-economică și care poate mobiliza întreaga societate în dezvoltarea țării. Un premier pe care și adversarii politici să-l recunoască ca un bun profesionist, dedicat vieții publice.
În plan local, ca președinte al PNL Bistrița, voi face tot ce depinde de mine pentru a aduna colegii liberali într-un proiect pentru Bistrița, pe care îl voi prezenta la începutul lunii septembrie. Bistrița are nevoie de altceva și mai ales de o deschidere spre viitor. Astăzi asistăm la o administrare a orașului fără o direcție. Nu cred că mai merge așa dacă ne dorim un oraș pentru generațiile care vin. Reparăm ce avem și repetăm aceleași acțiuni la nesfârșit. Nu mai merge.
Toate partidele de opoziție își doresc schimbarea. Mai trebuie aleasă, găsită, formula câștigătoare, iar pentru asta e nevoie de a identifica lucrurile care ne unesc și de a acționa în consecință. Colegii mei de la municipiu își doresc acest lucru și cred că împreună vom reuși”, a încheiat președintele liberalilor bistrițeni.",https://www.notabn.ro/presedintele-pnl-bistrita-toate-partidele-de-opozitie-isi-doresc-schimbarea/,2020-03-06,About The Author
324,324,notabn.ro,Peisaje mirifice de iarnă pe Vârful Pietrosul Rodnei. FOTO,"Pietrosul Rodnei este cel mai înalt vârf din Munții Rodnei, respectiv din Carpații Orientali.
Acesta are o altitudine de 2303 metri. Pe lângă frumusețea muntelui, aici în zonă se află lacul Iezer, ce imită harta României
Vârful Pietrosul Rodnei se află pe teritoriul județului Maramureș, dar masivul este împărțit între Maramureș și Bistrița Năsăud, fiind un vârf ce nu trebuie să lipsească din lista nici unui iubitor de munte.
sursa Foto: Facebook Dorin Cîrcu",https://www.notabn.ro/peisaje-mirifice-de-iarna-pe-varful-pietrosul-rodnei-foto/,2020-03-06,About The Author
325,325,notabn.ro,Avocatul Adrian Cozma cere Consiliului Județean Satu Mare sprijin pentru reconstrucția Casei Memoriale Iuliu Maniu,"Consilierul județean, Adrian Cozma, intenționează să inițieze un proiect de hotărâre prin care să fie sprijinită reconstrucția Casei Memoriale Iuliu Maniu. După cum se știe, de mai bine de un an există o campanie publică pentru salvarea Casei Memoriale Iuliu Maniu. Adrian Cozma,va propune o sumă de bani pe care Consiliul Județean Satu Mare ar urma să o aloce proiectului.
Ministerul Culturii, respectiv Comitetul Interministerial pentru Centenar, nu a acceptat cererea de finanțare depusă prin Direcția pentru Cultură Sălaj, în vederea continuării și finalizării lucrărilor de reabilitare în acest an. „Lipsa banilor nu mai este o scuză, de vreme ce sunt alocate sume imense pentru tot felul de evenimente, mai mult sau mai puțin relevante pentru sărbătorirea a 100 de ani de la Marea Unire.“, a precizat, Doina Cociș- directorul Direcției pentru Cultură Sălaj.
Lucrările la reabilitarea Casei Maniu din Bădăcin continuă, în această perioadă, atât pe partea de interior, cât și pe cea de exterior, cu donațiile și fondurile obținute prin intermediul campaniei publice „Salvaţi istoria naţională, salvaţi Casa lui Iuliu Maniu”.
Tot în aceste zile au fost făcute planuri pentru amenajarea interioară, doctorul Ioan Boilă, sigurul descendent direct, care a văzut casa și înainte de 1947, participând la Bădăcin la o întâlnire menită să ajute la înțelegerea stării de spirit care domnea acolo, pentru a o reda cât mai fidel în viitoarea organizare a casei, potrivit părintelui Borz, initiator al proiectului.
Mama lui Iuliu Maniu – Clara Maniu, născută Coroianu – a fost fiica protopopului de Craidorolt Demetriu Coroianu, numit mai târziu vicar al Silvaniei. Fratele mamei sale si nasul de botez al lui Iuliu Maniu, Iuliu Coroianu s-a născut la Craidorolt. Iuliu Coroianu a fost avocatul lui Vasile Lucaciu.De asemenea, trebuie precizat faptul că în perioada respectivă Craidorolt era în comitatul Sălaj.
Toate aceste date, ne obligă să ne implicăm în cinstirea amintirii marelui om de stat Iuliu Maniu, făuritor al Marii Uniri de la 1918.
O altă vizită a fost făcută de reprezentanții Consiliului Județean Sălaj care, au cerut detalii suplimentare legate de desfășurarea lucrărilor având în vedere că în cursul lunii iunie, la Consiliul Județean Sălaj a fost depus un nou dosar de finanțare în vederea finalizării lucrărilor de reabilitare în Anul Centenarului, în cadrul programului „Protecţia monumentelor istorice – grupa B, de pe raza administrativ – teritorială a judeţului Sălaj, aflate în proprietatea privată a persoanelor fizice sau juridice de drept privat”, bugetul total al programului fiind de 300.000 de lei.",https://www.notabn.ro/avocatul-adrian-cozma-cere-consiliului-judetean-satu-mare-sprijin-pentru-reconstructia-casei-memoriale-iuliu-maniu/,2020-03-06,About The Author
326,326,notabn.ro,"Dana Gîrbovan a anunțat că își retrage demisia din magistratură, după respingerea lui Klaus Iohannis. ,,S-a vazut din nou că justiția e importantă ca armă în lupta politică”","Dana Gârbovan a reacționat marți seara printr-un mesaj postat pe Facebook după respingerea numirii sale în funcția de ministru al Justiției de către președintele Klaus Iohannis. Aceasta a precizat că decizia președintelui scoate la iveală că justiția este folosită ca armă politică, ‘nu ca instrument esential pentru apararea drepturilor fiecărui roman’. De asemenea ea anunțat că își va retrage demisia pe care a depus-o în contextul nominalizării sale pentru funcția de ministru al Justiției.
“Am luat act de decizia Presedintelui Romaniei, domnul Klaus Iohannis, de a respinge propunerea privind numirea mea in functia de ministru al justitiei. Voi raspunde public, punctual, motivelor presedintelui, inclusiv aceluia ca propunerea ce ma vizeaza este „total impotriva valorilor democratice”, dupa ce acesta isi va motiva in scris si publica hotararea.
Am acceptat aceasta propunerea de nominalizare pentru functia de ministru tehnocrat al justitiei urmarind implementarea unor obiective absolut necesare pentru readucerea justitiei la normalitate: conditii optime de munca pentru judecatori si procurori, respect pentru drepturile omului, garantii de independenta.
Am prezentat transparent aceste obiective, ca punct de plecare pentru un proiect ce urmarea exclusiv imbunatatirea actului de justitiei si consolidarea independentei acesteia, avand mereu in minte dreptul fiecarui cetatean la un proces echitabil, ca si conditie indispendabila a prezervarii tuturor drepturilor si libertatilor sale fundamentale.
Jocurile si calculele politice se dovedesc, insa, mai importante decat solutiile reale pentru justitie, de care sa beneficieze cetatenii.
Propunerea numirii mele a starnit ample si vaste comentarii, multa minciuna si calomnie, insa nu am gasit nici macar o minima dezbatere, nici o propunere facute de oameni politici, jurnalisti sau comentatori, care sa contina macar o singura solutie la problemele din justitie, ce greveaza munca a mii de judecatori si procurori si afecteaza milioane de cetateni.
Am spus ca omul trebuie sa fie repus in centrul interesului statului si al justitie, dar reactiile din aceste zile au demonstrat, din nou, ca romanul si nevoia lui pentru dreptate si justitie echitabila, profesionista si independenta nu conteaza.
S-a vazut din nou ca justitia e importanta ca arma in lupta politica, nu ca instrument esential pentru apararea drepturilor fiecarui roman”, a scris Dana Gârbovan pe Facebook.
De asemenea ea a anunțat că își va retrage demisia din magistratură și că va cere Sectiei pentru judecatori a CSM sa ia act de acest fapt.
“In aceasta perioada am primit, dupa am prezentat cele 12 obiective, nenumarate alte propuneri, critici, sugestii, solutii la obiectivele propuse, de la ong-uri, sindicate, judecatori, procurori, avocati, personal din penitenciare, cercetatori si simpli cetateni care s-au confruntat direct cu problemele din justitie. Le multumesc fiecaruia pentru ele si le voi analiza pe toate in perioada urmatoare.
Mi-am inaintat demisia catre sectia de judecatori a CSM, pentru a permite demararea procedurilor de numire. In noul context, aceasta nu mai este necesara, motiv pentru imi voi retrage demisia depusa si voi cere Sectiei pentru judecatori a CSM sa ia act de acest fapt.
In final, multumesc tuturor pentru sprijinul pe care mi l-ati transmis in aceste zile. Dincolo de toate atacurile la persoana mea, am fost coplesita de sprijinul celor care mi-au transmis incurajari si gandurile lor bune. Numarul lor impresionat este o dovada in plus ca problemele din justitie afecteaza un numar enorm de romani, oameni care isi doresc cu adevarat un act de justitie independent si profesionist.
Justitia nu e nici a judecatorilor, nici a procurorilor, nici a ministrului de justitie, nici a presedintelui si nici a vreunei alte institutii. Justitia este garantia drepturilor fundamentale ale omului, a libertatii fiecarui cetatean, de aceea CETATEANUL trebuie sa redevina centrul interesului pentru justitie si nici un efort nu este prea mare pentru aceasta.
O Romanie normala este una in care statul respecta drepturile fiecarui roman si unde justitia nu este folosita in batalii politice! In asta cred si pentru asta voi lupta in continuare!”, a scris Dana Gârbovan.",https://www.notabn.ro/dana-girbovan-a-anuntat-ca-isi-retrage-demisia-din-magistratura-dupa-respingerea-lui-klaus-iohannis-s-a-vazut-din-nou-ca-justitia-e-importanta-ca-arma-in-lupta-politica/,2020-03-06,About The Author
327,327,notabn.ro,"Vlad Voiculescu, despre amânarea construirii spitalelor regionale: „E o crimă.“","Fostul ministru al Sănătății în Guvernul Cioloș, Vlad Voiculescu, a criticat dur anunțul făcut de ministrul Fondurilor Europene, Rovana Plumb, privind etapizarea construirii celor trei spitale regionale, până după 2021, catalogând această decizie drept „o crimă” împotriva a sute de mii de români „care ar fi avut nevoie ca de aer” de aceste spitale.
„Doamna ministru Rovana Plumb a avut, ieri, probabil o scăpare și a spus că nu o să facă spitalele regionale, de fapt o să se facă după anul 2021. Asta nu e nimic altceva decât o crimă și îmi măsor bine cuvintele, e o crimă împotriva a zeci, a sute de mii de oameni care ar fi avut nevoie ca de aer de spitalele astea. Sunt zeci de ani în care, în România, nu s-a construit niciun spital. Spitalele, în general, în lumea civilizată, chiar dacă sunt păstrate condițiile de igienă, la câteva zeci de ani se schimbă sau sunt renovate în mod semnificativ“, a declarat cofondatorul Mișcării România Împreună (RO+) Vlad Voiculescu în cadrul unui interviu pentru București FM.
Întrebat cum vede decizia ministrului Sănătății privind înfiinţarea unui comitet intersectorial de limitare a rezistenţei la antibiotice, Vlad Voiculescu a punctat faptul că acest comitet ar fi trebuit creat în urmă cu doi ani: „Comitetul interministerial ar trebui să cuprindă Ministerul Sănătății, Ministerul de Interne, Ministerul Agriculturii și Armata, probabil. Vă puteți închipui un comitet interministerial în care e domnul Daea? Vă puteți închipui o discuție serioasă despre infecțiile nosocomiale și despre rezistența la antibiotice la care să participe doamna Sorina Pintea, doamna Carmen Dan?”.
În acest context, Vlad Voiculescu a subliniat faptul că „este pur și simplu rușinos că am ajuns să fim reprezentați de astfel de oameni”: „Știți că se spune că noi putem să găsim ceva de râs pe orice golgotă. Atâta timp cât ești sănătos, ai ce mânca, ai ceva deasupra capului, familia ți-e sănătoasă, aproape că putem și să râdem. Când, însă, ești într-o situație vulnerabilă, acolo deja nu mai e deloc de râs. Eu vă pot spune că m-am simțit, personal, copleșit de funcție pentru că îmi dădeam seama de responsabilitatea enormă pe care o aveam și am încercat să mă înconjor de oameni care erau mult mai deștepți decât mine, o bună parte erau mult mai deștepți decât mine, jumătate dintre ei ar fi putut să facă un job cel puțin la fel de bun ca mine. Asta, pentru că simțeam responsabilitatea asta, sigur, și față de cel care m-a numit, de Dacian Cioloș, nu voiam să îl dezamăgesc, dar în primul rând ai o responsabilitate față de oamenii care au cea mai mare nevoie de tine”.
În ceea ce privește anunțul ministrului Sănătății, potrivit căruia statul român va încheia protocoale cu centrele de mari arşi din Europa, pentru a evita problemele birocratice în cazul transferurilor pacienților cu arsuri grave în străinătate, Vlad Voiculescu a explicat faptul că acest lucru va însemna o ușă deschisă, însă nu o să scutească România de pașii pe care, oricum, trebuie să îi urmeze. „Protocoalele sunt bune. Există lucruri care trebuie făcute și lucruri care sunt facultative. Cele facultative, în general, dacă le faci, e foarte bine, dar nu pot să le înlocuiască pe celelalte. Printre lucrurile pe care trebuie să le faci: trebuie să ai oameni care sunt pregătiți să se ocupe de pacienții care trebuie să plece în străinătate, trebuie să ai oameni pregătiți, aici, care să se ocupe de pacienți ca ei să nu mai fie nevoiți să plece în străinătate, dacă trimiți pacienții în străinătate, trebuie să îți plătești datoriile și, în general, trebuie să fii onest și să îți faci treaba cu simț de răspundere. Dacă noi încheiem protocoale cu centre din străinătate, asta nu o să ne scutească de pașii pe care trebuie să îi facem oricum: ai nevoie de un formular pe care trebuie să îl semneze medicul curant, trebuie să ai acceptul unui spital din străinătate ca pacientul să fie primit, după care trebuie să îi asiguri transportul. Să ai un protocol, teoretic, înseamnă să ai o ușă deschisă”, a explicat Vlad Voiculescu.
Întrebat ce s-a întâmplat cu secţia de mari arşi a Spitalului Floreasca, Vlad Voiculescu a răspuns că unitatea poate primi, în prezent, doar șase pacienți: „Vă reamintesc că banii s-au investit pe baza unei licitații, la care a fost un singur participant, care a câștigat licitația cu 0,0001% sub prețul de la care începuse licitația. Cred că a dat vreo 2 lei sau ceva de genul ăsta. După care a fost recepționată secția, fără a fi puse în funcțiune echipamentele de acolo, echipamentele care au fost cumpărate… au fost cumpărate pentru că un domn profesor a văzut dumnealui, într-un spital din SUA, că există un astfel de echipament și apoi a venit și l-a pus pe o listuță și nimeni nu a mai întrebat. Barocamera aceea nu e deloc utilă pentru tratamentul marilor arși. Deci un echipament care a fost cumpărat complet aiurea. Mai mult decât atât, construcția acolo a fost făcută aiurea. Vă închipuiți că în acea secție trebuiau să vină oameni care trecuseră, de cele mai multe ori, printr-un incendiu. Ei bine, secția respectivă nu avea ieșire de incendiu, nu avea aviz ISU. Secția aia a fost deschisă în 2016, după ceva investiții, și s-a făcut încă o secție la Spitalul Floreasca pentru cazurile care nu mai sunt în faza critică. Ce se întâmplă, în zilele noastre, e că nu se construiește nimic”.",https://www.notabn.ro/vlad-voiculescu-despre-amanarea-construirii-spitalelor-regionale-e-o-crima/,2020-03-06,About The Author
328,328,notabn.ro,E timpul să confiscăm ce a mai rămas de confiscat. Inimile,"Autor: Dan Ionescu
De la bun început vreau să spun că sunt convins că opoziția trebuie să confiște toate temele anti-PSD și toate acțiunile publice. Și când spun „să confiște” mă refer să le preia și să le transforme în acțiuni politice care depășesc cadrul discuțiilor în Piața Victoriei sau în Piața Obor.
PSD a confiscat justiția. Opoziția trebuie să confiște demonstrațiile. PSD a confiscat bugetul de stat și își hrănește rețeaua care subjugă România. Opoziția trebuie să confiște temele economice. PSD a confiscat bunul-simț și cinstea. Opoziția trebuie să confiște libertatea de expresie.
Sigur, nu vorbim de echipe de confiscare care vin cu dube negre în miez de noapte. Pentru că ideea de confiscare în sine este dubios depreciativă. Dar e nedrept să spui că partidele de opoziție au confiscat un miting hiperpolitizat la care îți dorești să vii ca la o bere cu prietenii. E prea mult să te revolți că liderii opoziției au fost în piață în timp ce din clădirea întunecată a Guvernului ești tratat cu dispreț și de acolo ți se confiscă prezentul și viitorul. Abia când vorbim de Guvern, de Dragnea, de Dăncilă și restul putem folosi verbul „a confisca“ la adevărata sa valoare.
Dacă e să vorbim de confiscare în sens simbolic, partidelor de opoziție trebuie să li se ceară imperativ să confiște demonstrațiile. Logica e simplă. Tot ce a făcut PSD nu poate fi reparat decât prin măsuri politice asumate de o forță politică responsabilă, pe care cetățenii trebuie să aibă cum să o tragă la răspundere. Uitați-vă în jurul vostru și spuneți-mi dacă vedeți pe altcineva mai capabil să răspundă cerinței sociale și care să fie conștient de ceea ce-i cere societatea decât cei care au venit să confiște demonstrațiile.
Restul e alint inutil și răsfăț fără rost. Nu e nimic perfect. Nici măcar opoziția. Dar dacă pui accentul pe calitatea ta de cetățean, cred că cel mai important lucru e să ai politicieni care să se simtă responsabilizați de către societate. Sunteți mulțumiți cum au răspuns în ultimii doi ani la cererile pieței Liviu Dragnea și PSD? Dacă da, sunteți liberi să îi votați. Dacă nu, căutați opoziția și pe cei care vă pot reprezenta. Fără alint și răsfăț inutil. Dacă refuzi politica, ea intră peste tine în casă. Au trecut vremurile în care nu conta cine conduce guvernul sau parlamentul.
PSD a confiscat sufletul acestei țări. Opoziția trebuie să confiște inimile cetățenilor dacă își dorește să elibereze România.
articol apărut pe platforma de comunicare a PLUS, stiriplus.ro",https://www.notabn.ro/e-timpul-sa-confiscam-ce-a-mai-ramas-de-confiscat-inimile/,2020-03-06,About The Author
329,329,notabn.ro,Staţiunea Sovata şi-a recăpătat aspectul arhitectural din perioada interbelică,"Primarul oraşului Sovata, Fülöp László Zsolt, a declarat luni, pentru AGERPRES, că Staţiunea Balneoclimaterică Sovata şi-a recăpătat aspectul arhitectural din perioada interbelică, în urma deciziei primăriei de a interzice chioşcurile, buticurile şi tarabele, fapt ce a pus în valoare clădirile construite între cele două războaie mondiale.
„Noi ne mândrim cu perioada interbelică a staţiunii, cu anul 1920, când venea aici o clientelă destul de sofisticată, era un ambient nemaipomenit de a petrece timpul liber, se vede şi în construcţiile care au fost ridicate atunci. Noi încercăm să menţinem acest aspect arhitectural şi acel ambient, iar clientela să aprecieze aceste lucruri. Asta tinde spre o calitate superioară (…) În fiecare an facem o schimbare spre bine. Primăria Sovata s-a apucat să demoleze şi să nu mai aprobe lucrări provizorii, chioşcuri, buticuri etc. Eu zic că acest lucru se vede bine în staţiune şi este foarte apreciat acum”, a declarat Fülöp László Zsolt.
Edilul a precizat că toţi comercianţii au fost obligaţi să îşi ridice tarabele şi chioşcurile de pe trotuare şi să deschidă magazine în spaţiile din clădirile cu aspect interbelic de pe arterele principale, astfel încât trotuarele să rămână libere, iar turistul să nu fie agasat de insistenţele vreunui comerciant.
Potrivit lui Fülöp László Zsolt, preferinţele turiştilor s-au schimbat simţitor în ultimii ani, nu mai doresc chefuri şi muzică, ci recreere şi un contact permanent cu natura.
„Sovata este aparte, atât arhitectural, cât şi din punct de vedere a naturii. Aerul este oxigenat, avem multă pădure (…) Drumul Sării, construit din fonduri europene în jurul Lacului Ursu, este vizitat în fiecare zi de foarte multă lume. Deşi este în centrul staţiunii, totuşi omul simte că este undeva departe, în mijlocul naturii. La sfârşit de săptămână aici sunt şi peste 10.000 de turişti, deşi vremea a fost un pic cam rece. Dar în ultima perioadă am remarcat că hotelurile, camerele de 3-4 stele sunt ocupate cu foarte mult timp înainte. Foarte multe lucruri s-au schimbat în ultima perioadă. Dacă până acum puteam să vorbim despre sezonul estival şi sezonul de iarnă, iar în afară de acestea, în extrasezon, era destul de linişte în staţiune, în ultima perioadă lucrurile au început să se schimbe. În weekend-uri e plină staţiunea, de multe ori sunt weekend-uri prelungite, aşa că ne mândrim cu foarte mulţi turişti. Anul trecut am avut 640.000 de nopţi cazate legal – la case particulare nu avem controlul asupra înnoptărilor – dar este un volum destul de mare. După ce se deschide Lacul Ursu, în acest an s-a deschis la mijlocul lunii iunie, turiştii sunt mai numeroşi. Putem spune că vremea nu a perturbat numărul turiştilor în staţiune, mai ales că în acest an tichetele de vacanţă sunt obligatorii, este un volum foarte mare şi cetăţenilor români le place foarte mult la Sovata. În 2017 au fost 605.000 nopţi cazare, în acest an vor fi şi mai mulţi, fiindcă sunt voucherele şi în mod sigur volumul turiştilor va fi şi mai mare”, a afirmat edilul Fülöp László Zsolt.",https://www.notabn.ro/statiunea-sovata-si-a-recapatat-aspectul-arhitectural-din-perioada-interbelica/,2020-03-06,About The Author
330,330,notabn.ro,UDMR: Prioritatea noastră este să avem cât mai curând un buget pentru anul viitor,"„Este esenţial să avem un buget pentru România. Predictibilitatea şi buna funcţionare a serviciilor publice şi a autorităţilor locale este importantă, şi nu discordia politică. Trebuie rezolvate problemele legate de buget”, a declarat luni la Bucureşti Tanczos Barna.
Senatorul UDMR a adăugat că legiuitorii Uniunii nu au votat moţiunea pentru demiterea ministrului Finanţelor. Plenul Senatului a dezbătut şi votat astăzi moţiunea simplă a PSD depusă împotriva ministrului Finanţelor.
Tanczos Barna a subliniat că în aceste circumstanţe elaborarea unei propuneri pentru Legea Bugetului pe anul viitor este o provocare, şi este datoria ministrului recent numit să vină cu soluţii. „Nu demiterea noului ministru este soluţia, prin urmare UDMR a votat împotriva moţiunii depuse de PSD”, a spus senatorul Uniunii.",https://www.notabn.ro/udmr-prioritatea-noastra-este-sa-avem-cat-mai-curand-un-buget-pentru-anul-viitor/,2020-03-06,About The Author
331,331,notabn.ro,"Ludovic Orban: ""Alegerile europarlamentare din 2019 sunt cele mai importante de la intrarea României în UE""","Preşedintele PNL, Ludovic Orban, consideră că alegerile europarlamentare din 2019 sunt cele mai importante de la intrarea României în UE, precizând că PNL trebuie să le câştige, pentru că „vor da măsura” în care electoratul se va îndrepta spre alte forţe politice în detrimentul PSD.
„Primele alegeri sunt cele pentru Parlamentul European. Sunt cele mai importante alegeri pentru Parlamentul European care au fost vreodată în România de când a intrat ţara noastră în UE. (…) Vor da fotografia la zi a opţiunilor populaţiei. Vor da măsura în care oamenii s-au săturat de PSD şi îşi îndreaptă atenţia spre alte opţiuni politice. Mobilizarea PNL pentru alegerile europarlamentare este fundamentală. Am încredere în capacitatea noastră de a bate PSD (…) Nu există niciun argument care să mă poată convinge că PNL nu are capacitatea de a câştiga. (…) Sunt importante europarlamentarele pentru că preced alegerile prezidenţiale. Am convingerea că preşedintele Iohannis va câştiga un nou mandat de preşedinte şi noi trebuie să-i fim alături, să arătăm că avem o forţă suplimentară forţei domniei sale şi încrederii de care se bucură şi capacitatea de a convinge românii că o garanţie a drumului corect al României este realegerea preşedintelui Iohannis. (…) Suntem singura voce care este respectată, ascultată şi care are capacitatea de a respecta deciziile care se iau la nivelul instituţiilor europene în favoarea Românei”, a afirmat sâmbătă Orban la Şcoala de vară a Organizaţiei Femeilor Liberale cu tema „Forţă în unitate: munca în echipă şi puterea comunicării”, desfăşurată la Eforie Nord.
El le-a cerut femeilor liberale să se implice în alegeri.
„Important este un sistem meritocratic de recunoaştere a participării la viaţa partidului, în activităţile partidului. Câştigaţi încrederea cetăţenilor, fiţi alături de colegii de partid în toată bătăliile electorale şi vă veţi câştiga în mod natural poziţiile la care aspiraţi”, a adăugat Orban.",https://www.notabn.ro/ludovic-orban-alegerile-europarlamentare-din-2019-sunt-cele-mai-importante-de-la-intrarea-romaniei-in-ue/,2020-03-06,About The Author
332,332,notabn.ro,INACO: Prea puțini cetățeni și companii românești cunosc mecanismul gratuit și rapid SOLVIT de apărare a drepturilor europene,"De la aderarea României la UE până în prezent, 2007-iulie 2018, SOLVIT România a gestionat peste 3.130 de cazuri de nerespectare a dreptului european în Piața Internă Unică, din care a soluționat 1.301 de cazuri, a calculat think-tank-ul INACO – Inițiativa pentru Competitivitate.
,,SOLVIT este o rețea europeană pragmatică, fără proceduri birocratice, gratuită și rapidă în soluționare problemelor cetățenilor sau companiilor legate de aplicarea incorectă sau neaplicarea drepturilor europene, coordonată de Comisia Europeană. Pe înțelesul tuturor, atunci când o autoritate publică dintr-un alt stat membru ne încalcă drepturile stabilite de legislația europeană, poate fi activată rețeaua SOLVIT. Este creată din anul 2002. În fiecare stat membru al UE funcționează un centru SOLVIT, inclusiv în România din anul 2007, dar și în țări non-UE: Norvegia, Islanda, Liechtenstein. Termenele de soluționare sunt scurte, de până la 10 săptămâni, și soluțiile sunt practice”, declară Andreea Paul, președintele INACO și conferențiar universitar doctor la Facultatea REI din ASE în domeniul guvernanței economice europene.
,,Nerecunoașterea calificărilor profesionale, securitatea socială (pensii, alocații pentru copii, indemnizații de creștere a copiilor, ajutoare de șomaj) și taxarea sunt cele mai dese probleme adresate de români centrului SOLVIT de la înființarea sa. Așadar, sunt aspecte ce țin direct de libera circulație a persoanelor și dreptul lor la ședere pe teritoriul statelor membre UE, dar și de libera circulație a lucrătorilor. În afaceri, companiile reclamă cu prioritate probleme la rambursările de TVA; la libera circulație a serviciilor (prestare transfrontalieră sau stabilire) – autorizații suplimentare sau cerințe nejustificate pentru prestatori autorizați în alte state UE; sau la libera circulație a mărfurilor – solicitarea unor autorizații suplimentare la introducerea pe piață a unor produse, comercializate legal în alte state UE. Dar prea puțini cetățeni și companii românești cunosc acest mecanism rapid de apărare a drepturilor europene, care nu presupune costuri și care este ușor accesibil printr-un formular online”, declară Andreea Paul.
Ungaria, Marea Britanie, Polonia, Bulgaria, Germania, Spania, Italia și Franța sunt țările cele mai active în sesizările depuse la SOLVIT în ultimii trei ani, iar România e abia pe locul 13.
În schimb, Germania, Franța, Italia, UK, Irlanda și Spania sunt țările cel mai des vizate pentru nerespectarea drepturilor europene în această rețea în ultimii trei ani. România este pe locul 11 în UE.
,,România este tot pe locul 11 în UE ca recipient net de cazuri în rețeaua SOLVIT, ceea ce înseamnă că sunt depuse mai multe acuzații de nerespectare a drepturilor europene de către autoritățile publice românești, decât semnale venite dinspre cetățenii și companiile românești în relație cu autoritățile europene. La polul opus, ungurii, polonezii și bulgarii sunt cei mai activi emitenți net de sesizări la SOLVIT”, susține președintele INACO.
În anul 2018, SOLVIT România a gestionat, până în luna iunie, 203 de cazuri concrete și a soluționat 64 dintre ele, restul fiind respinse sau încă nesoluționate. O sesizare primită din partea unui cetățean sau a unei întreprinderi cu sediul în UE trebuie să îndeplinească cumulativ următoarele criterii pentru a fi admisă și gestionată de rețeaua europeană SOLVIT:
-să fie vorba despre neaplicarea sau aplicarea necorespunzătoare a dreptului UE de către administraţia unui stat membru;
-să existe un element transfrontalier european;
-foarte important: să nu existe deja o acţiune în justiţie pentru soluţionarea sa.
Nu mai mult de unul din 10 cazuri rămân anual nesoluționate, iar 9 din 10 cazuri admise sunt soluționate în medie în România, informează organizația neguvernamentală INACO.
Solicitările pot fi adresate SOLVIT printr-un formular online disponibil pe pagina web http://ec.europa.eu/solvit/index_ro.htm, prin e-mail solvit@mae.ro, prin telefon TelVerde SOLVIT 0800 672 507 sau 0374 300 270 (număr apelabil din străinătate).
Desigur, sunt situații în care cetățenii sau companiile europene reclamă nerespectarea legislației UE de către autoritățile române. De pildă, este cazul unei societăți de transport rutier cu sediul fiscal în Bulgaria care a achiziționat servicii în România – combustibil, taxe rutiere de acces și taxa de utilizare a drumurilor, cazare, plătind inclusiv TVA-ul aferent. Neavând rezidența fiscală în RO, societatea a depus, prin intermediul portalului electronic pus la dispoziţie de către Bulgaria o cerere de rambursare a TVA-ului. 6 luni mai târziu, societatea încă nu primise nicio decizie privind sumele aprobate pentru rambursare. SOLVIT BG a contactat SOLVIT RO și a indicat faptul că în concordanță cu prevederile Directivei europene privind TVA-ul, rambursarea ar fi trebuit făcută în termen de 4 luni de la depunerea cererii (art.19 din Directiva 2008/9/CE de stabilire a normelor detaliate privind rambursarea taxei pe valoare adăugată, prevăzută în Directiva 2006/112/CE, către persoane impozabile stabilite în alt stat membru decât statul membru de rambursare). SOLVIT RO a contactat ANAF, iar în 4 săptămâni a fost emisă decizia privind rambursarea TVA-ului solicitat, în acord cu prevederile Codului Fiscal și a Normelor sale de aplicare. Situații similare au fost soluționate și pentru societăți din Cehia sau Danemarca.
,,Când vine vorba de afaceri, companiile românești sunt abia pe locul 26 în UE în activarea rețelei SOLVIT în ultimii trei ani. Cele mai active companii care apelează la rețeaua SOLVIT provin din Germania, UK, Belgia, Spania, Danemarca, Polonia, Slovenia, Olanda, Finlanda și Portugalia”, conchide președintele INACO.",https://www.notabn.ro/inaco-prea-putini-cetateni-si-companii-romanesti-cunosc-mecanismul-gratuit-si-rapid-solvit-de-aparare-a-drepturilor-europene/,2020-03-06,About The Author
333,333,notabn.ro,Cursuri gratuite de antreprenoriat susținute de CNIMMR și BNS în Bistrița-Năsăud,"La Bistrița-Năsăud a avut o loc prezentarea proiectului Creative Start. Proiectul Creative Start este manageriat de Consiliul Național al întreprinderilor mici și mijlocii din România-CNIMMR și Blocul Național Sindical-BNS din cadrul programului Programului Ocupațional Capital Uman-POCU.
Președintele confederației sindicale BNS Dumitru Costin s-a întâlnit și cu persoane interesate din Năsăud și Beclean pentru a prezenta avantajele proiectului Creative Start, prin care 600 persoane vor urma un curs de antreprenoriat. Cursanții vor primi certificate emise de Mininsterul Muncii și vor putea paricipa la competiția de planuri de afaceri din care 75 vor fi finanțați cu câte 160000 lei pentru inițierea și dezvoltarea unor afaceri în domeniul industriilor creative.",https://www.notabn.ro/cursuri-gratuite-de-antreprenoriat-sustinute-de-cnimmr-si-bns-in-bistrita-nasaud/,2020-03-06,About The Author
334,334,notabn.ro,Peste 200 000 de mii de români au trecut frontiera în ultimele 24 de ore,"In ultimele 24 de ore, prin punctele de trecere ale frontierei au trecut peste 204.300 persoane, cetățeni români și străini, dintre care 122.200 pe sensul de intrare şi 82.100 pe cel de ieşire din ţară, precum şi peste 53.300 mijloace de transport (31.600 la intrarea în ţară și 21.700 la ieșire din țară).
De asemenea, reamintim că accesând aplicaţia on-line „Media timpilor de aşteptare în punctele rutiere de trecere a frontierei deschise traficului internaţional”, la adresa http://www.politiadefrontiera.ro/traficonline/, se pot vizualiza punctele de trecere a frontierei, care sunt marcate, în funcţie de trafic şi timpii de aşteptare în culori diferite.
Timpii de aşteptare sunt actualizaţi în timp real, fapt ce ajută utilizatorul să-şi reconfigureze traseul către un punct de frontieră ce înregistrează valori de trafic scăzute.
În zonele de competenţă – punctele de trecere şi “frontiera verde” – poliţiştii de frontieră au constatat:",https://www.notabn.ro/peste-200-000-de-mii-de-romani-au-trecut-frontiera-in-ultimele-24-de-ore/,2020-03-06,About The Author
335,335,notabn.ro,"Președintele Klaus Iohannis de Ziua Marinei: ,,Dragi marinari, această sărbătoare este în primul rând dedicată vouă. Reprezentați ca ambasadori România”","Președintele Klaus Iohannis se află la Constanța pentru a sărbători Ziua Marinei. Peste 10 000 de oameni se află la festivitățile organizate la malul mării.
Mesajul președintelui: ,,Bună ziua tuturor. Vă mărturisesc că ziua de azi are o încărcătură specială. E o reîntâlnire a tuturor, una simbolică. Construim o Românie mai bună. Acesta e spiritul Centenarului.
Forțelor Navale Române îi revine asigurarea spațiului zonei Mării Negre.
Evoluțiile din această regiune s-a aflat pe agenda Summitului NATO. Este un succes al României. Atenția acordată Mării Negre reconfirmă importanta noastră în această zonă.
Deciziile NATO contribuie la securitatea întregii zone. Toate acestea vor duce la întărirea clanului estic.
Asistăm la peisaj geostrategic nou. România rămâne un furnizor regional de securitate. Trebuie să fim înțelepți și să ne folosim de această oportunitate.
Dragi marinari. Această sărbătoare este în primul rând dedicată vouă. Reprezentați ca ambasadori România. Vă felicit!
Sfânta Maria, ocrotitoarea marinei să aibă grijă de voi oriunde v-ați afla”.",https://www.notabn.ro/presedintele-klaus-iohannis-de-ziua-marinei-dragi-marinari-aceasta-sarbatoare-este-in-primul-rand-dedicata-voua-reprezentati-ca-ambasadori-romania/,2020-03-06,About The Author
336,336,notabn.ro,"Prim-vicepreședintele PNL Mureș, consilierul județean Nadia Rață: ""Mă întreb ce mai urmează?! Să fim gazați pentru ceea ce spunem sau suntem.""","Prim-vicepreședintele Partidului Național Liberal filiala Mureș, consilierul județean Nadia Rață, atacă în termeni duri, modul în care au acționat autoritățile la protestele din seara trecută din Piața Victoriei:
„Toți cei de vârsta mea își aduc bine aminte de perioada comunistă și sper că acum nu mai are nimeni dubii în legătură cu această guvernare. În această seară, noapte, am retrăit puternic revolta de atunci și mi-au trecut prin fața ochilor toate trăirile și convingerile care m-au făcut să mă înscriu într-un partid de dreapta. Și care m-au determinat în toți acești ani să nu stau deoparte și să fiu jurnalist înainte de a deveni om politic.
Și cu toate că ne doream atât de mult ca astăzi, după 30 de ani să fim “departe”, ne confruntăm cu același flagel, comunist.
S-a dovedit în timp că nu e deloc ușor de învins.
Adevărata față a actualei guvernări a fost azi mai mult decât vizibilă. Au căzut “măștile” și “abuzul, manipularea și teroarea” au folosit forța puterilor statutului împotriva propriilor cetățeni. Violență incalificabilă împotriva românilor la ordinul de partid.
Mă întreb ce mai urmează?!
Să fim gazați pentru ceea ce spunem sau suntem.”
sursa foto: facebook Nadia Șandor Rață",https://www.notabn.ro/prim-vicepresedintele-pnl-mures-consilierul-judetean-nadia-rata-ma-intreb-ce-mai-urmeaza-sa-fim-gazati-pentru-ceea-ce-spunem-sau-suntem/,2020-03-06,About The Author
337,337,notabn.ro,"Octombrie, luna culorilor în Munții Bârgăului","Farmecul Munților Bârgăului se lasa greu descoperit, putini fiind aceia care isi pot contura o imagine de ansamblu asupra factorilor ce converg la atractivitatea tinuturilor din aceasta zona.
Aici intalnim o insiruire de unitati geomorfologice cu caractere aparte, incepand cu niste imense corpuri subvulcanice, dintre care se detaseaza Gogoasa (1605 m) si Heniu Mare (1611), cel din urma constituind si apogeul altitudinal al Muntilor Bargau. Dincolo de aceste uriase clai se dezvolta si o zona a munceilor vulcano-sedimentari, cu inaltimi ce graviteaza in jurul valorii de 1000 de metri.
O alta unitate bine individualizata in relief este cea a Podisului Zimbroaiei (circa 1400 m altitudine) situata inspre nord/nord-estul acestor munti, la contactul cu Rodna si Suhardul, ca o ultima fortare a Bargaului de a tine piept culmilor cristaline ale impozantilor vecini.
O zona joasa, de tranzitie (Depresiunea Poienii sau Dorna-Cosna) leaga acest spatiu carpatic de Tara Dornelor, inchegand astfel atributul polivalentei geografice cu care muntii de fata se lauda.
La adapostul reliefului pestrit acest tinut atrage prin cochetele asezari ale Bargaielor (durate pe prispele joase ale muntilor), prin paduri falnice, prin poieni si pasuni idilice aparute pe plaiuri linistite, prin tinuta mandra a Heniului si a altor culmi de unde se pot scana orizonturi alpine intuite din perspective mai mult decat inedite.
Oameni calzi si primitori insufletesc gospodariile insirate printre fanete si livezi, iar salasele si stanele de la inaltime sunt puncte de popas animate de ospitalitatea inerenta mesagerilor milenarei traditii a oieritului.
foto: Facebook Albert G",https://www.notabn.ro/octombrie-luna-culorilor-in-muntii-bargaului/,2020-03-06,About The Author
338,338,notabn.ro,Victorie pentru PNL în Parlament. Copiii vor avea alocaţia majorată la 150 lei,"Amendamentul privind dublarea alocaţiei pentru copii a fost aprobat de plenul Parlamentului. Alocaţia de stat este acordată tuturor copiilor fără discriminare, până la vârsta de 18 ani, la sau dacă la împlinirea acestei vârste, încă urmează cursurile învâţământului liceal sau profesional, aceştia vor primi în continuare alocația, până la terminarea cursurilor.",https://www.notabn.ro/victorie-pentru-pnl-in-parlament-copiii-vor-avea-alocatia-majorata-la-150-lei/,2020-03-06,About The Author
339,339,notabn.ro,"Tudose: ,,Tot ce înseamnă ultraj și atac armat la polițist să nu mai fie tratat cu așa ușurință","Premierul Mihai Tudose a declarat sâmbătă seara, după întâlnirea avută cu conducerea Ministerului Afacerilor Interne, că legea va fi mai drastică în ceea ce privește ultrajul și atacul armat asupra unui polițist, menționând că problemele acestea sunt sistemice și scăpate de sub control, conform AGERPRES.
,,Soluția este cea pe care am început deja să o implementăm. Săptămâna trecută am avut în primă lectură inclusiv Statutul polițistului, tot ceea ce înseamnă ultraj și atac efectiv armat la polițist să nu mai fie tratat cu așa ușurință. Polițiștii sunt apărați și de statul pe care ei îl apără în momentul când își face datoria. Nu este posibil ca un polițist care este în legitimă apărare apoi să stea în procese patru-cinci ani tot el”, a răspuns Tudose, întrebat de jurnaliști pe această temă.
În legătură cu polițistul rănit la Suceava, după ce a fost atacat cu o sabie, el a spus că ,,este un pic mai bine, dar îi trebuie un medicament care nu prea se găsește”.
,,Dar vorbim, vorbim, vorbim. Sistemic, după părerea mea, lucrurile sunt scăpate de sub control. În niciun stat nu poți să sari cu sabia la un polițist și eventual să mai și povestești după aia”, a subliniat premierul.
Tudose a precizat că necesarul polițiștilor e de câteva mii.
,,Și în acest sens intervenim, nu au ieșit din sistem (polițiștii — n.r.) sau nu avem problema aceasta de săptămâna trecută, lucrurile s-au agravat în timp și în ceea ce privește dotarea și în ceea ce privește numărul de polițiști. După cum ați văzut, la propunerea de buget, bugetul MAI este foarte mare, tocmai în acest sens, pentru a asigura necesarul de personal. Vorbim de mii, inclusiv cu scurtarea termenului la Școala de subofițeri, la Școala de agenți de poliție”, a menționat Tudose.",https://www.notabn.ro/tudose-tot-ce-inseamna-ultraj-si-atac-armat-la-politist-sa-nu-mai-fie-tratat-cu-asa-usurinta/,2020-03-06,About The Author
340,340,notabn.ro,"Deputatul Daniel Suciu, a fost desemnat secretar general adjunct al PSD","Daniel Suciu, liderul deputaţilor PSD, a fost desemnat secretar general adjunct al PSD în şedinţa de astăzi, a Comitetului executiv al partidului. Suciu este omul de încredere a preşedintelui PSD BN , Radu Moldovan, unul dintre baronii roşii şi un susţinător al lui Liviu Dragnea. Informaţia apare pe propolitica.ro
Radu Moldovan şi-a propulsat oamenii în cele mai mari funcţii, ultimul fiind fratele baronului din Beclean, Nicolae Moldovan, primarul oraşului, care şi-a propulsta fratele în Parlament, iar ulterior ministru al Apelor şi Pădurilor, deşi calificarea lui în domeniu este zero.",https://www.notabn.ro/deputatul-daniel-suciu-a-fost-desemnat-secretar-general-adjunct-al-psd/,2020-03-06,About The Author
341,341,notabn.ro,"Adrian Nastase a rămas fără bani. Face un apel public pentru a primi ""sponsorizări""","Fostul premier Adrian Nastase face apel pentru redirectionarea a 2% din impozit catre fundatia sa, despre care afirma ca „functioneaza exclusiv cu mici sponsorizari private”, neprimind „nicio forma de sprijin financiar de la stat”.
„Fundatia Europeana Titulescu nu primeste nicio forma de sprijin financiar de la stat. Functioneaza exclusiv cu mici sponsorizari private.In anul 2018, toate activitatile la care ati participat sau despre care ati citit s-au realizat cu un buget de 50.000 de Euro! Asa incat revin cu acest „indemn”, scrie el, postand datele fundatiei.
„Fundatia Europeana Titulescu este o poarta in timp si spatiu, este un loc unde se intalnesc valorile trecutului cu aspiratiile viitorului, este locul in care viitorul se configureaza si se hraneste din intelepciunea trecutului. Nici nu ar trebui sa fie altfel. Valoarea si valorile trecutului dau si vor da substanta viitorului. Si acest lucru se intampla in realitatea prezentului”, afirma Adrian Nastase in mesajul postat pe pagina fundatiei.",https://www.notabn.ro/adrian-nastase-a-ramas-fara-bani-face-un-apel-public-pentru-a-primi-sponsorizari/,2020-03-06,About The Author
342,342,notabn.ro,Ce conservă conservatorii?,"Autor: Adrian Papahagi
A fi conservator e o formă de atașament față de bunătatea lumii, față de familiar și firesc, față de natură și cultură. E îngăduință față de natura umană, cu bunele și relele ei – conservatorul acceptă omul vechi și nu-și propune să creeze un om nou. E surâs homeric sau chaucerian, mai degrabă decât crispare moralizatoare. Nu e încremenire, ci mers liniștit, la pas.
Conservatorul vrea să reformeze cuviincios și realist lumea pentru a o păstra, în timp ce progresistul vrea să arunce tot ce vine din trecut, pentru a impune un viitor utopic, pe care-l consideră mai bun, dar pe care nimeni nu l-a experimentat, din simplul motiv că e viitor și utopic. Conservatorul nu are fanatisme; e cel mult elegiac. Progresistul e fanatic și totalitar, entuziast și incendiar. Progresistul te duce spectaculos, cu surle, trâmbițe și focuri de artificii, prin tărâmuri pustiite spre construcții nerealizabile; conservatorul te însoțește agale prin grădina cunoscută a copilăriei, din care mai smulge din timp în timp câte o buruiană crescută prea mare.
Acestea fiind spuse, eticheta „conservatoare“ are în general presă proastă în România, din cel puțin trei motive. Cel mai superficial, poate, este legat de impostura unor partide care nu au nimic de a face cu această doctrină. Al doilea motiv este mai profund: mulți oameni echivalează conservarea cu stagnarea, cu apărarea trecutului, iar trecutul nostru imediat este, din nefericire, marasmul comunist și tranziția, cu toată mâzga lor morală și distorsiunea valorilor în oglinda răsturnată a unei lumi strâmbe. În această logică, e de înțeles că pretenția conservatoare stârnește neîncrederea oamenilor care își doresc să întoarcă definitiv pagina maculată de comunism și de agonizanta lui prelungire în tranziție. Al treilea motiv ține de forma mentis progresistă a multora dintre elitele cele mai vocale la nivel mondial. Progresul continuu înspre un viitor incert, dar considerat a priori mai bun este prezentat ca dezirabil, în timp ce desprinderea de matricea tradițională a societății e anunțată ca un fatum inevitabil.
Conservatorii, care pretextează că e nesăbuit să arunci la gunoi tot ce reprezinți, în marele salt înainte spre ceea ce vrei să fii, sunt stigmatizați ca reacționari sau antimoderni. Oricât s-ar chinui autori ca Antoine Compagnon să demonstreze că Burke, Chateaubriand, de Maistre sau Maritain nu sunt dușmanii modernității, ci întruchipează o formă mai echilibrată a acesteia, pentru mulți oameni, conservator a ajuns sinonim cu „retrograd”“, „încuiat”“, „reacționar”“, „antimodern”“. Ce-i drept, există și conservatori ale căror poze încruntate confirmă acest clișeu. Și totuși, instinctul conservării reprezintă o atitudine general umană, înainte de a se constitui în doctrină politică. Fiecare vrea să conserve ceea ce consideră prețios, începând cu viața, stilul de viață, identitatea și proprietatea personală, a familiei, a comunității și a societății din care face parte. Dorința de conservare nu înseamnă doar complezență cu un mod de viață habitudinar, ci e una dintre garanțiile supraviețuirii. Din acest instinct primordial derivă simțul proprietății, profund conservator și legitim.
Conservăm nu doar ceea ce am acumulat fiecare, ci întreaga moștenire a generațiilor trecute, un patrimoniu fizic și spiritual, zidurile casei și educația primită în interiorul lor, o cultură și un stil de viață. Atitudinea moderată constă în păstrarea părții valoroase a acestui patrimoniu și eliberarea de balast: este la fel de păgubos să devii muzeograful propriului trecut fosilizat, sau să arunci totul la gunoi. În chip necesar, fiecare om și fiecare generație evoluează, ceea ce nu înseamnă automat că progresează; pot la fel de bine să regreseze. Puțini vor îndrăzni să nege că perioada hitleristă a fost un regres moral față de secolul al XIX-lea german, iar comunismul față de interbelic. Trăirea în timp este inevitabil progresivă, dar progresul nu este în sine bun sau rău. Iată de ce progresismul se află în eroare prin idealizarea viitorului, în detrimentul trecutului.
Conservatorii sunt obligați de natura trăirii în timp să fie reformiști și, în momente de cotitură, chiar revoluționari. Ca filolog, sunt atent la etimologii – e și aceasta o formă de conservatorism. Reforma înseamnă readucerea unui lucru deformat la o formă armonioasă, uneori preexistentă. A reforma și a transforma sunt, de bună seamă, noțiuni distincte. La fel, revoluția înseamnă reîntoarcere la un punct anterior. Revoluția din 1989 a marcat reîntoarcerea la democrație pluripartită, capitalism și libertate. Reforma nu înseamnă deci condamnarea in corpore a tradiției, ci îndreptarea instituțiilor corupte, a obiceiurilor proaste, a legilor strâmbe.
Recunoaștem, așadar, o stare dezirabilă, care conține în doze variabile experiența trecutului și proiecția viitorului. Fără experiență, nu poți să știi dacă un lucru e bun sau dăunător, așa cum fără experiment îți interzici posibilitatea (fie și ipotetică) a mai binelui. Ceea ce nu înseamnă că mai binele nu poate să fie dușmanul binelui, după cum spune zicala. Regula de aur este, așadar, moderația, ponderarea experimentului social prin experiența trecută a societății. Instrumentul esențial este discernământul, acest har inefabil care se forjează prin moderație, fără a exclude învățarea din experiența nefastă a exceselor. Discernământul ne arată ce e prețios din trecut și ce merită reformat, așa cum ne ajută să aruncăm kitschurile și boarfele inutile, dar să păstrăm piesele de patrimoniu din moștenirea transmisă de bunici.
Conservatorii socotesc că așezarea societății nu e niciodată perfectă, căci oamenii nu sunt îngeri, și privesc deci cu scepticism destabilizarea anarhică a ordinii sau ingineriile sociale. Pentru conservatori, tradiția unei societăți este un soi de ADN, care codifică experiența trecută și face posibilă viața viitoare. În tradiție se regăsesc credința, limba, obiceiurile, tot ceea ce creează identitatea unei națiuni sau a unei comunități de orice natură. Tradiția nu este întotdeauna cea mai fericită moștenire imaginabilă, dar pentru corpul social respectiv este singura posibilă și, de bine, de rău, permite funcționarea acestuia. Într-un elan faustic, progresiștii doresc să schimbe abrupt ființa colectivă a unei comunități pe baza unui model ideal, utopic. E ca și cum ai urmări, prin inginerii genetice, ca șoarecele de laborator să prindă voce sau să dezvolte aripi. Comunismul a fost un astfel de experiment progresist extrem, o manipulare genetică din care s-a născut o monstruozitate. Cei care vor să schimbe tiparele societății, extirpând tot ce ține de tradiție, riscă să repete conștient sau inconștient experimentul eșuat al comunismului, chiar atunci când sunt animați de bune intenții.
Întrebarea mea nu este, noician, cum e cu putință ceva nou, ci mai degrabă cum și ce mai conservăm din vechea alcătuire. Discernământul și experiența ne învață că nu e nimic de păstrat din moștenirea comunismului și a celorlalte totalitarisme. Privirea noastră se oprește, așadar, asupra lucrurilor cu adevărat importante: familia, proprietatea, tradiția, limba, credința, cultura, patrimoniul material, imaterial și natural, care împreună definesc un spațiu fizic și imaginar. De pildă, protecția naturii este o acțiune conservatoare. De asemenea, conservatorii nu reduc religia la un fenomen individual, care trebuie expulzat din spațiul public. Prin dimensiunea colectivă a credinței și prin instituționalizarea ei în Biserică, oamenii creează un corp intermediar între individul izolat și stat. Dacă nu ar exista corpurile intermediare, pe care conservatorii doresc să le păstreze (familia, comunitatea locală, bisericile), omul ar fi singur în fața statului impersonal și rece. Prin această alcătuire personalistă și subsidiară, așezarea conservatoare a societății se opune deopotrivă colectivismului zdrobitor și individualismului dizolvant.
Ajung astfel la situația prezentă. Firește că sunt multe de reformat în țara noastră, subminată de impostură, corupție și precaritate politică, economică, morală și intelectuală. Oricine vrea binele societății românești este reformist. Dar sub crusta zilei și sub balastul comunismului se află o structură de adâncime pe care conservatorii doresc să o păstreze. E vorba de așezarea în istorie a națiunii și a continentului nostru, la intersecția fertilă dintre tradiția iudeo-creștină, dreptul roman, filozofia greacă și un anume soi de spirit practic. Cultura libertății, respectul pentru demnitatea umană, simțul dreptății și al egalității de șanse se nasc de aici. Nu e vorba de superioritate, deși aceasta poate fi argumentată, ci de individualitate. Nu am ales să fim astfel, ci așa suntem. A renunța cu forța la ceea ce suntem, printr-un enorm și agresiv efort de reeducare de dragul unei viziuni ideologice, e deopotrivă artificial și păgubos.
Putem conchide că postura conservatoare clasică e sceptică, ironică și moderată, nu însă crispată sau încrâncenată. Ca Maiorescu și junimiștii, conservatorii privesc cu scepticism deopotrivă amuzat și îngrijorat formele fără fond, cum s-a dovedit corectitudinea politică. Așa cum observa Ioan Stanomir, patriotismul conservator este situare firească în lume, nu naționalism șovin, iar credința conservatorilor nu se transformă în fundamentalism și excomunicare. Reformismul se îndreaptă în special împotriva tendințelor birocratice, centralizatoare, nedemocratice sau chiar totalitare ale autorităților – fie acestea locale, regionale, naționale sau supranaționale. Este principala critică pe care conservatorii și reformiștii o aduc Uniunii Europene. Indisolubil legate, conservatorismul și reformismul sunt ingrediente ale moderației și ale unei așezări politice suportabile, dacă nu perfecte.
Ce conservăm, așadar? Credință, cultură, limbă, patrimoniu – tot ce face o națiune. Ce reformăm? Ceea ce trebuie, pentru a continua să existăm, să funcționăm și să prosperăm. Ce aruncăm la gunoi? Moștenirea comunismului, în integralitate: impostură, minciună, ură, populism, complexe de infero-superioritate.",https://www.notabn.ro/ce-conserva-conservatorii/,2020-03-06,About The Author
343,343,notabn.ro,Klaus Iohannis: Guvernul Dragnea Dăncilă e un accident al democrației. Trebuie înlocuit,"România nu este pregătită pentru preluarea președinției UE, a spus președintele Klaus Iohannis. Este încă unul din motivele pentru care actualul guvern trebuie înlocuit, a spus șeful statului la întâlnirea cu primarii.
Încă un atac extrem de dur al președintelui Klaus Iohannis la adresa puterii de la București. Șeful statului a declarat, într-o întâlnire cu primarii, că „lucrurile au luat-o razna”, iar „necesitatea politică este înlocuirea acestui accident al democrației românești care e guvernul Dragnea-Dăncilă”.
Șeful statului a susținut că are „o mare îngrijorare” privind anul 2019, când România preia președinția Consiliului UE. „Părerea mea că nu suntem pregătiți pentru așa ceva. Acum câteva săptămâni am zis că o să facem față rezonabil. Între timp lucrurile au luat-o razna. Ne trezim în ceasul al 12-lea total nepregătiți. Cred că, din păcate, necesitatea politică este înlocuirea acestui accident al democrației românești care e guvernul Dragnea Dăncilă. Nu există nicio perspectivă de bună guvernare”, a spus Iohannis.",https://www.notabn.ro/klaus-iohannis-guvernul-dragnea-dancila-e-un-accident-al-democratiei-trebuie-inlocuit/,2020-03-06,About The Author
344,344,notabn.ro,Europarlamentarul Sigfried Mureșan a fost ales vicepreședinte al PPE,"Europarlamentarul PNL, Sigfried Mureșan a fost ales vicepreședinte al Partidului Popular European (PPE).
Reprezentanții PPE s-au reunit în Congres la Zagreb, unde și-au ales o nouă conducere. În funcția de președinte a fost ales în premieră un reprezentant al „estului” în persoana lui Donald Tusk.
Siegfried Mureșan purtător de cuvânt al Partidului Popular European și vicepreședinte al grupului PPE din Parlamentul European.
Mureșan a fost raportor al Parlamentului European pentru proiectul de buget al Uniunii Europene din anul 2018, devenind astfel primul român ales ca negociator-șef al Parlamentului European pentru bugetul anual al UE.",https://www.notabn.ro/europarlamentarul-sigfried-muresan-a-fost-ales-vicepresedinte-al-ppe/,2020-03-06,About The Author
345,345,notabn.ro,"PNL pregătește moțiune de cenzură împotriva Guvernului pe tema ""revoluției fiscale""","Liberalii sunt nemulțumiți de măsurile propuse de guvern în privința Codului Fiscal. Luni vor propune depunerea unei moțiuni de cenzură, a anunțat președintele PNL, Ludovic Orban.
Președintele liberalilor, Ludovic Orban, a precizat că măsurile discutate astăzi în ședința de Guvern sunt „cea mai mare bătaie de joc” la adresa mediului de afaceri.
„Vom apela la toate forțele politice”, a spus Ludovic Orban. El s-a referit și la UDMR, și la grupul celorlalte minorități, și la neafiliați. Aceasta, în condițiile în care liberalii, chiar și alături de USR și PMP, tot ar mai avea nevoie de circa 70 de voturi pentru a trece moțiunea de cenzură.
Ordonanţa de urgenţă pentru modificarea Codului fiscal va fi adoptată azi în şedinţa de Guvern, iar actul normativ prevede şi transferul contribuţiilor de la angajator la angajat, măsură contestată de sindicate, precum şi scăderea impozitului pe venit de la 16% la 10%.
Noile prevederi fiscale au fost criticate şi de patronate, sindicate, dar şi de către preşedintele Klaus Iohannis, care a spus că „marea revoluţie fiscală” se transformă într-o „bulversare fiscală” ce va băga România „într-o aventură economică şi fiscală cu final trist”.",https://www.notabn.ro/pnl-pregateste-motiune-de-cenzura-impotriva-guvernului-pe-tema-revolutiei-fiscale/,2020-03-06,About The Author
346,346,notabn.ro,Mari scriitori români. Ion Creangă,"Ion Creangă a fost un mare scriitor român, recunoscut datorită măiestriei basmelor, poveștilor și povestirilor sale. Ion Creangă este considerat a fi unul dintre clasicii literaturii române mai ales datorită operei sale autobiografice Amintiri din copilărie.
Data nașterii lui Creangă este incertă. El însuși afirmă în Fragment de biografie că s-ar fi născut la 1 martie 1837. O altă variantă o reprezintă data de 10 iunie 1839, conform unei mitrici de nou-născuți din Humulești.
Creangă a mai avut încă șapte frați și surori: Zahei, Maria, Ecaterina, Ileana, Teodor, Vasile și Petre. Ultimii trei au murit în copilărie, iar Zahei, Maria și Ileana în 1919.
Tinerețea lui Creangă este bine cunoscută publicului larg prin prisma operei sale capitale Amintiri din copilărie. În 1847 începe școala de pe lîngă biserică din satul natal. Fiu de țăran, este pregătit mai întîi de dascălul din sat, după care mama sa îl încredințează bunicului matern. În 1853 este înscris la Școala Domnească de la Tîrgu Neamț sub numele Ștefănescu Ion, unde îl are ca profesor pe părintele Isaia Teodorescu. După dorința mamei, care voia să-l facă preot, este înscris la Școala catihetică din Fălticeni. Aici apare sub numele de Ion Creangă, nume pe care l-a păstrat tot restul vieții. După desființarea școlii din Fălticeni, este silit să plece la Iași, absolvind cursul inferior al Seminarului teologic „Veniamin Costachi” de la Socola.
S-a despărțit cu greu de viața țărănească, după cum mărturisește în Amintiri.
La 19 decembrie 1860 se naște fiul său Constantin.
În 1864, Creangă intră la Școala preparandală vasiliană de la Trei Ierarhi, unde l-a avut profesor pe Titu Maiorescu. Acesta îl aprecia foarte mult și l-a numit învățător la Școala primară nr. 1 din Iași.
După ce timp de 12 ani este dascăl și diacon la diferite biserici din Iași, este exclus definitiv din rîndurile clerului, deoarece și-a părăsit nevasta, a tras cu pușca în ciorile care murdăreau Biserica Golia și s-a tuns ca un mirean, lucruri considerate incompatibile cu statutul de diacon.
Dedică din ce în ce mai mult timp literaturii și muncii de elaborare a manualelor școlare.
În anul 1867 apare primul abecedar conceput de Ion Creangă, intitulat Metodă nouă de scriere și citire.
În 1871 apare în Columna lui Traian articolul Misiunea preotului la sate, semnat de preotul Ion Creangă. În același an este exclus din rîndurile bisericii , fiind acuzat de a fi frecventat teatrul. Publică acum un manual de citire intitulat Învățătorul copiilor , unde inserează trei povestiri: Acul și barosul , Prostia omenească și Inul și cămeșa.
Un an mai tîrziu este exclus și din învățămînt și, în ciuda plîngerilor și protestelor sale, situația rămîne aceeași. Își cîștigă existența ca mandatar al unui debit de tutun.
În 1873 se încheie procesul său de divorț, copilul său de 12 ani fiindu-i dat în îngrijire. A căutat o casă în care să se mute, alegînd o locuință în mahalaua Țicău.
În această perioadă îl cunoaște pe Mihai Eminescu, atunci revizor școlar la Iași și Vaslui, cu care se împrietenește. La îndemnul lui Eminescu frecventează societatea Junimea, unde citește din scrierile sale.
În cadrl revistei Convorbiri literare publică Soacra cu trei nurori și Capra cu 3 iezi.
Între 1875 și 1883, la îndemnul poetului, scrie cele mai importante opere ale sale.
La 1878 , pentru activitatea sa didactica, este decorat cu ordinul Bene-merenti. Publică basmul Ivan Turbincă.
Cîţiva ani mai tîrziu a fost bolnav de epilepsie și a suferit foarte mult la aflarea bolii și apoi a decesului lui Eminescu, și al Veronicăi Micle.
Ion Creangă călătorește la Slănicul Moldovei pentru a-și îngriji sănătatea,îl vizitează pe Mihai Eminescu la Mănăstirea Neamțului.
Horia Creangă, nepotul povestitorului, este considerat cel mai important arhitect al perioadei interbelice. În capitală a proiectat peste 70 de imobile. Unele insa au fost schimbate de-a lungul timpului, astfel ca nici specialistii nu mai recunosc stilul marelui arhitect scolit la Paris.
Umorul lui Creangă este însuşi umorul vieţii, al acestui fenomen organic, în care durerea şi bucuria, răul şi binele, prostia şi inteligenţa, umbra şi lumina se îmbrăţişează alternativ, ca s-o exprime în toata realitatea.
La 31 decembrie 1889 se stinge din viață în urma unui atac cerebral. Ion Creangă este înmormîntat la 2 ianuarie 1890 la cimitirul Eternitatea din Iași.
sursa: Wikipedia, Vlada Afteni, istoria literaturii române.",https://www.notabn.ro/mari-scriitori-romani-ion-creanga/,2020-03-06,About The Author
347,347,notabn.ro,"Donald Trump, primul președinte american care a participat la Marșul pentru Viață","Donald Trump s-a alăturat sutelor de mii de participanţi, mai ales tineri, care au defilat vineri în capitala SUA pentru a susține dreptul la viață al copilului nenăscut.
„Toți cei care suntem aici înțelegem un adevăr etern”, a precizat Donald Trump: „Fiecare copil este un dar prețios și sfânt de la Dumnezeu. Împreună, trebuie să protejăm și să prețuim demnitatea și valoarea sacră a fiecărei vieți umane”.
Preşedintele SUA a spus că „imaginea unui copil în pântece” surprinde „măreția Creației lui Dumnezeu”. „Când ținem în brațe un nou-născut, înțelegem iubirea nemăsurată pe care fiecare copil o aduce în familie”.
Marșul pentru viață este o mișcare globală de apărare a dreptului la viață începând de la concepție. A început în 1973, după ce Curtea Supremă SUA a legalizat în întreaga Americă avortul la cerere din orice motiv și în orice stadiu de sarcină.
La cea de-a 47-a ediţie a marşului, Adunarea Episcopilor Ortodocşi Canonici din SUA a trimis o delegaţie condusă de Episcopul vicar Apostolos de Medeia – Arhiepiscopia Ortodoxă Greacă a Americii.
Marşul pentru viaţă a început vineri, la ora 12:00, cu o rugăciune rostită de Episcopul Apostolos pe o scenă amenajată în parcul National Mall.
De acolo s-a pornit pe bulevardul Constitution Avenue spre Curtea Supremă a SUA. Pe drum, la intersecţia dintre blv. Madison și 14th. Mitropolitul Tihon al Americii şi Canadei (OCA) a oficiat un ceremonial pentru victimele avortului.
Pe lângă participare la marş, Biserica Ortodoxă din America (OCA) a stabilit ziua de 19 ianuarie 2020 ca Duminica Sanctității Vieții, fiind marcată în toate parohiile prin ectenii și rugăciuni speciale.
Manifestările pentru viață din alte state americane au început deja din 10 ianuarie și vor continua până în luna martie care coincide cu „Luna pentru viaţă” în România.
În România și Republica Moldova, Marșul pentru viață se va desfășura sâmbătă, 28 martie, în peste 900 de localități din cele două ţări.",https://www.notabn.ro/donald-trump-primul-presedinte-american-care-a-participat-la-marsul-pentru-viata/,2020-03-06,About The Author
348,348,notabn.ro,"9 noiembrie 1989, căderea Zidului Berlinului","La 9 noiembrie 1989, un demnitar comunist anunţa complet accidental, la o conferinţă de presă, noi reguli de călătorie în vest aplicabile imediat. Jurnaliştii au difuzat prompt ştirea deschiderii graniţei. În aceeaşi zi, est-germanii au luat cu asalt Zidul Berlinului, care separase oraşul, familiile şi prietenii din cele două state germane şi fusese graniţa simbolică dintre democraţie şi comunism, timp de 28 de ani.
La o conferinţă de presă din 9 noiembrie 1989, care se anunţa de altfel foarte plicticoasă, Gunther Schabowski a fost întrebat de un jurnalist despre regulile curente de călătorie. Presiunea asupra Guvernului Republicii Democrate Germane de a garanta est-germanilor libertatea de a călători în vest crescuse în ultimele luni, iar întrebarea l-a luat pe nepregătite pe Schabowski, care i-a surprins pe jurnalişti cu răspunsul său.
“Am decis astăzi să implementăm noi regului care să permită fiecărui cetăţean din RDG să-şi părăsească ţara, prin orice punct de trecere a frontierei” – a spus Gunther Schabowski, care a adăugat, întrebat de când se aplică noile reguli:
“După informaţiile mele … imediat, fără întârziere” a adăugat căutând în zadar clarificări prin hârtiile care se amestecaseră.
S-a dovedit mai târziu că nu trebuia să facă acest anunţ până a doua zi după-amiaza, la ora 16. De asemenea Schabowski ar fi trebuit să spună că est-germanii aveau nevoie de o viză legală pentru a putea călători, dar confuzia sa a fost o adevărată bombă politică.
Jurnaliştii au transmis imediat că Zidul, cel mai puternic simbol al Cortinei de Fier şi al Războiului Rece care divizase Estul de Vest, era deschis, provocând asltul est-germanilor asupra graniţelor.
Regimul Comunist s-a prăbuşit, au urmat alegeri libere, iar statul însuşi s-a dizolvat prin Unificarea Germaniei, în octombrie 1990.
Schabowski şi alţi doi membri ai Biriului Politic au intrat în închisoare pentru rolul pe care l-au avut în uciderea celor care încercaseră să fugă în Vest, escaladând Zidul. Schabowski şi-a acceptat responsabilitatea şi şi-a exprimat regretul.
Un Zid împotriva propriului popor
Din 1945 Germania a fost guvernată de cele patru puteri învingătoare în cel de Al Doilea Război Mondial, dar izbucnirea Războiului Rece a făcut ca zonele de ocupaţie franceză, britanică şi americană să fie unite în Republica Federală Germania, în 1949. Tot atunci, în replică, şi zona de ocupaţie sovietică a Berlinului avea să fie proclamată Republica Democrată Germania, cu capitala în Berlinul de Est.
Germania Federală s-a dezvoltat ca o ţară capitalistă, o democraţie parlamentară cu o economie susținută de fondurile Planului Marshall, în timp ce Gemania Răsăriteană avea, după modelul sovietic, un guvern autoritar, o economie planificată centalizat şi subvenţionată de stat. Deşi era cea mai prosperă dintre tările socialiste, mulţi dintre cetăţenii Germaniei de Est doreau prosperitatea şi libertatea politică din vest şi în doar câţiva ani, două milioane şi jumătate de est germani au emigrat, între care şi multe mii de profesori, medici, specialişti sau muncitorii calificați.
În 13 august 1961, 45 de kilometri de bariere de sârmă ghimpată şi beton au fost ridicate, în jurul Berlinului Occidental.
Autorităţile comuniste voiau să împiedice migraţia cetăţenilor atraşi de prosperitatea și libertatea politică din vestul capitalist.
Pe altă parte, preţurile subvenţionate din magazinele Belinului de Est atrăgeau zilnic mii de cumpărători din Berlinul Occidental secătuind resursele esticilor, dar şi pe cele ale sovieticilor care le susţineau masiv economia, iar autorităţile voiau să pună capăt scurgerii de resurse.
Străzile, parcurile şi drumurile au fost divizate, chiar şi clădirile au fost împărţite între Vest şi Est. Mii şi mii de familii sau prieteni au fost brusc separaţi, berlinezilor din estul comunist le-a fost strict interzisă trecerea în vest, iar comunicarea şi relaţiile de familie sau prietenie au devenit imposibile.
Soldaţii puşi să păzească fortificaţiile au primit ordine clare să tragă asupra oricărui individ care ar fi încercat să fugă în Vest. Şi au tras.
Timp de două decenii Zidul s-a extins şi fortificat continuu, bariera de sârmă ghimpată a fost înlocuită cu un zid înalt de beton, dublat apoi cu altul ridicat la o distanţă de zeci de metri înspre interior, casele dintre ele au fost demolate, iar locatarii mutaţi.
Zidul ajunsese la 155 de kilometri şi se crease un no-man’s land.
Fâşia morţii era acoperită cu nisip greblat cu grijă pentru a face vizibile urmele de paşi, împânzită de mine şi capcane şi supravegheată permanent de soldaţi gata să tragă în cei care ar fi încercat să evadeze.
Existau doar opt puncte oficiale de trecere a Zidului destinate în mod separat est-germanilor, vest-germanilor şi cetăţenilor altor ţări.
Cel mai faimos a fost Checkpoint Charlie, de pe Friedrichstraße, destinat numai personalului aliat şi cetăţenilor altor state.
Est-germanii treceau în Berlinul de Vest doar cu un permis special, acordat extrem de greu, occidentalii veneau însă frecvent în Berlinul de Est, iar turiştii cu maşini erau atent controlaţi la venire, dar în special la plecare pentru a împiedica o eveluală evadare a unor est-germani agăţaţi de şasiele automobilelor.
Zidul a devenit o barieră de netrecut nu doar în Berlin, a ajuns să formeze graniţa dintre cele două state germane pe o lungime de 1.380 de kilometri. Impactul construirii zidului Berlinului a fost devastator, pentru familile germane care s-au văzut brusc separate, dar şi pentru imaginea în străinătate a Germaniei de Est.
5.000 de est-germani au reuşit să evadeze, iar numărul celor morţi în timpul tentativelor de trecere a Zidului, potrivit rapoartelor, ar fi între 192 şi 239 de persoane.
Mulţi alţii au fost răniţi în cursul încercărilor de evadare şi condamnaţi apoi pentru încercarea de trecere frauduloasă a frontierei.
Chris Gueffroy a fost ultima persoană împușcată în timp ce încerca să traverseze Zidul, pe 6 februarie 1989.
9 noiembrie 1989 – Căderea Zidului Berlinului
Protestele populare împotriva guvernului est-german, izbucnite în ianuarie 1989, l-au determinat pe liderul Erich Honecker să insiste: „Zidul va rezista 50 sau chiar 100 de ani!„.
În septembrie Ungaria comunistă a ieşit oficial din Pactul de la Varşovia şi a deschis graniţele cu Austria, pentru est germani, creând prima breşă în Cortina de Fier şi mii de aşa zişi turişti est-germani au reuşit astfel să ajungă în Vest. Când, în 7 octombrie, liderul sovietic Mihai Gorbaciov a vizitat Berlinul de Est, a fost aclamat de mulţimi ca un eliberator, iar după doar câteva zile, sub presiunea populară, Honecker a demisionat. Protestele au continuat însă şi la 4 noiembrie au atins apogeul, jumătate de milion de oameni au ieşit pe străzile Berlinului pentru a cere schimbări democratice.
La 9 noiembrie 1989, în urma anunţului că se va putea călători în Vest, protestatarii au luat cu asalt punctele de trecere şi Poarta Brandenburg şi au început să facă breşe în zid. Până la miezul nopţii, mii de est-berlinezi au traversat în Vest, unindu-se într-o atmosferă de mare sărbătoare cu mulţimea din Berlinul Occidental. Distrugerea Zidului, tot atât de rapidă ca şi crearea sa, a fost celebrată de întreaga lume, a fost primul pas către reunificarea Germaniei, încheiată oficial pe 3 octombrie 1990, şi a marcat începutul căderii comunismului în Europa de Est.
Zidul Berlinului a fost dărâmat cu buldozerele aproape total în săptămânile care au urmat. În urmă au rămas, în picioare, doar câteva rămăşiţe ale vechiului zid şi o cantitate enormă de mici fragmente care se vând acum turiştilor ca souvenir.
A rămas şi Checkpoint Charlie (Punctul de control C), scena multor filme sau cărţi cu spioni care descriu epoca Războiului Rece şi punct de atracţie pentru turiştii de acum.
Au rămas în urmă şi dramele separării sau amintirea marilor eroi şi a disidenţilor politici, rememorate de familii şi povestite în muzee şi expoziţii dedicate istoriei Zidului.
sursa: theguardian.com, tvr 1, wikipedia,",https://www.notabn.ro/9-noiembrie-1989-caderea-zidului-berlinului/,2020-03-06,About The Author
349,349,notabn.ro,Despre autostrăzi,"Autor: Alin Seserman
Toată lumea este saturată de cuvântările faţă de beneficiile pe care le aduce o reţea de autostrăzi. Investitori, dezvoltare, locuri de muncă, tot ce vrei. Toată clasa politică a susţinut permanent construcţia autostrăzilor, dar ele nu au fost construite. Există o sumă şi o listă lungă de motive pentru starea de fapt şi un lucru este cert, la guvernare s-a perindat multă mediocritate. Şi să nu uităm, că, dintre cei care fac gălăgie, avem responsabili direcţi pentru situaţia data, iar unii dintre ei, sigur, fac declaraţii pentru a scrie ceva presa despre ei.
UE, prin documente oficiale, a stabilit principalele rute de autostrăzi în urmă cu 20 de ani, conform unor studii făcute în ani de zile. Coridoarele pan-europene de transport pot fi uşor înţelese. Ele sunt gândite să coreleze cât mai bine legăturile economice, legături între capitalele europene, şi alte lucruri. România este străbătută de coridoarele 4, 7 şi 9. Nădlac, Arad, Sibiu, Piteşti, Bucureşti, Constanţa este culoarul 4. Viena, Belgrad, Călăraşi, Brăila, Galaţi, Tulcea este culoarul 7, iar culoarul 9 este Giurgiu, Bucureşti, Buzău, Focşani, Tecuci, Bârlad, Huşi Albiţa, Odesa, Kiev. Toate acestea fac parte dintr-un concept complex cu legături maritime, aeriene şi feroviare, legături între capitalele europene. Toate aceste autostrăzi care fac parte din strategia aprobată în urmă cu 20 de ani de Parlamentul European, se fac cu 85% fonduri europene. Restul se fac pe banii fiecăruia. Tot ce trebuia să facem, era ca toate documentaţiile, care durează câţiva ani( spre deosebire de celelalte domenii finanţate, autostrăzile având un regim special de aprobare), să ne prindă pregătiţi în aşa fel încât astăzi să le avem realizate. Iar acum trebuie să facem ce n-am făcut. Să realizăm aceste reţele de autostrăzi cu bani europeni, iar în paralel, funcţie de priorităţi şi cât poate bugetul, să dezvoltăm această reţea în baza unei strategii.
Ce s-a făcut în ultimii 15 ani? Tot ce nu trebuia să se facă. De la Năstase cu paguba de la Bechtel, legea data de Tăriceanu prin care se decide să se facă autostrăzi prin toată ţara, până la confuzia şi schimbările de trasee generate de suma gândirii Ponta-Şova. Ne-am ales cu hărţi desenate cu carioci de diverse culori, cu rute noi gen Bucureşti- reşedinţa familia Dragnea. Deciziile au fost neinspirate. Dacă vrei să te conectezi la rutele europene nu începi construcţia de autostrăzi pornind din Iaşi. N-am înţeles de ce s-a început în 2008, cu traseul Bucureşti-Ploieşti şi nu Braşov-Comarnic. Totuşi pe A1 se circula destul de bine. Şi acum DN1 este este mult mai circulat decât A3. În schimb pe Braşov-Comarnic e nenorocire.
Dacă facem un tur al declaraţiilor unor actuali sau foşti parlamentari despre autostrăzi, o să găsim sute de pagini de aberaţii. Deschidem google, scriem cuvântul autostrăzi însoţit de unele celebrităţi din politica românească şi ne lămurim. Sigur că şi reţeaua feroviară de transport este foarte importantă mai ales dacă ne referim la transporturile de marfă. Şi cea maritimă şi cea aeriană. De astea nu au auzit majoritatea sau nu discută pentru că nu au aşa o încărcătură electorală. Încă nu am văzut un document serios de unde să se înţeleagă o minimă strategie. S-a turnat asfalt pe zeci de legături care mai de care neînsemnate, iar pe unde circulă miile de maşini constatăm că nu s-a făcut nimic. Fiecare a fost cu colegiul lui, cu uliţele lor, să facă blocuri pe la ţară( despre aberaţia asta altădată), pentru a-şi asigura voturile unor primari. Lobby românesc şi declaraţii politice. Astea sunt foarte pe scurt marile decizii. Populism, comportament electoral, patriotism local ieftin care din nefericire pot ocupa din nou spaţiul public.
Sigur că mulţi miniştri nu au avut ce căuta la transporturi, dar totuşi, legat de autostrăzi, contează politica guvernului. Aici nu e vorba de Mitrea sau de Berceanu, care au avut şi ei responsabilităţi, dar în primul rând e vorba de o politica pe care o stabileşte un guvern. Tăriceanu în 2006 a aprobat prin hotărâre o reţea foarte extinsă de autostrăzi. Niciun sătuc nu era în afara autostrăzilor. Rezultatul după zece ani îl vedem. Nimeni nu spune că nu trebuie să avem şi alte reţele de autostrăzi în ţară. Şi într-un viitor ele vor exista. În fine, mai sunt şi foarte multe drumuri de modernizat în ţară.
Dar acum avem banii europeni pentru rutele stabilite. Documente putem aproba săptămânal, problema este ca ele să aibă legătură cu realitatea, să ofere un orizont de timp de realizare, să fie însoţite de fundamentări atunci când vorbim de bani.
Actualul guvern a pierdut trei ani în materie de transporturi. Rus a şters cu buretele toate liniuţele lui Şova, care din instanţele de judecată, a aterizat la transporturi. Astăzi Ponta nu mai are resurse să genereze un program coerent în domeniu. A ratat tot în aceşti trei ani şi cu Fenechiu şi cu Şova.
Un nou guvern trebuie să vină cu soluţii reale. Şi moldovenii vor autostrăzi şi bănăţenii şi maramureşenii, iar bani sunt puţini. Trebuie totuşi susţinut un program coerent, bazat pe realitatea economică. Încă mai e ceva timp până în alegeri şi trebuie temperate ieşirile infantile sau populiste, indiferent de unde vin. Oricum în PNL urmează dezbaterea programului economic şi e important să conectăm lumea interesată spre un alt tip de comunicare publică, spre un alt tip de politică până la urmă.
Articol apărut în 6 martie 2015",https://www.notabn.ro/despre-autostrazi/,2020-03-06,About The Author
350,350,notabn.ro,"Colegiul Național ,,George Coșbuc” din Năsăud a împlinit 155 de ani","Colegiul Național ,,George Coșbuc” din Năsăud a împlinit astăzi, 4 octombrie 2018, 155 de ani. Această instituție de învățământ a fost înființată la 4 octombrie 1863, fiind a patra școală cu predare în limba română din Transilvania după școli din Blaj, Beiuș și Brașov. Primul director al școlii a fost vicarul Grigore Moisil, cel care a devenit ulterior președinte al Fondurilor Grănicerești, înființarea Gimnaziului Grăniceresc Năsăudean fiind, de altfel, rezultatul învoirii celo 44 de foste comune grănicerești.
La înființare, școala avea doar o clasă cu 40 de elevi ce învățau într-o clădire cu un singur nivel în care existau 4 săli de clasă și câteva dependințe. La 4 octombrie 1887, s-a pus piatra de temelie a actualei clădiri, iar un an mai târziu, la 4 octombrie 1888, clădirea a fost sfințită și predată beneficiarului. Arhitecții clădirii care au proiectat clădirea au fost Carol Kramer din Bistrița și C.W. Friedrich Moetz din Cluj, iar arhitectul firmei care a executat lucrarea era Raul Rozvan din Arad.
Însuși Nicolae Iorga a fost impresionat de colegiul năsăudean pe care l-a caracterizat astfel: ..Acesta este cel mai frumos dintre câte licee au românii de peste munți. Clădit după planuri cuminți și cumpătate, care nu sunt lipsite de frumusețe, el cuprinde săli de clasă, de desen, de muzică, bibliotecă, de muzeu, de experiențe”.
Printre personalitățile marcante care au învățat în această școală se numără: George Coșbuc, Liviu Rebreanu, Florian Porcius, Emil Isac, Tiberiu Morariu, Grigore Silași, Ilie Miron Cristea, Nicolae Drăganu, Iulian Martian, Constantin C Moisil, Iuliu Moisil, Iacob Muresianu și mulți alții.",https://www.notabn.ro/colegiul-national-george-cosbuc-din-nasaud-a-implinit-155-de-ani/,2020-03-06,About The Author
351,351,notabn.ro,Nu rămâne piatră pe piatră,"Autor: Ciprian Mihali
Nu trece o zi să nu constatăm atacul juntei conduse de Liviu Dragnea împotriva României. Însoțit la Înalta Curte de interlopi și de clanuri de infractori, protejat de fosta Securitate în haine de jandarmi, Dragnea și camarila lui instituie un nou model de putere în societate, mult mai asemănător cu regimurile oligarhic-militarizate din America de Sud decât cu vreun comunism sau totalitarism de inspirație europeană.
Prin ce se caracterizează acest model de putere?
– un stat complet capturat de o minoritate organizată în aparență ca un partid politic, dar acționând ca o mafie;
– un parlament și un președinte reduși la statutul de piese de decor;
– un corp de funcționari publici fidelizat prin salarii uriașe și nemeritate;
– controlul teritorial complet, până la primarul, polițistul sau preotul din cel mai îndepărtat cătun al țării;
– o societate civilă terorizată de dosare, amenzi uriașe și înscenări;
– o economie dominată de o oligarhie foarte bogată, controlând discreționar resursele financiare și naturale, precum și importurile și exporturile țării;
– o populație majoritară sărăcită, supusă și dependentă în mare măsură de ajutoare sociale;
– o diasporă vocală, dar neputincioasă;
– un sistem bancar suprareglementat, lăsat să performeze pentru profit, cu condiția ca o parte a lui să fie transferată oligarhiei;
– o justiție adusă sub controlul strict al puterii, cu judecători lipsiți de independență și cu procurori supuși prin dosare și șantaje;
– o legislație masivă, schimbătoare și inoperantă;
– o educație și o sănătate demne de țări precum Guatemala, Honduras sau Nicaragua;
– universități politizate, cu rectori agreați de putere;
– o infrastructură minimală și menținută în stare proastă, pentru a împiedica o mobilitate masivă și incontrolabilă;
– o diplomație cu călușul în gură, accesibilă sub formă de recompense și sinecuri.
Furia cu care această juntă se năpustește zi după zi asupra justiției și asupra economiei, precum și ignorarea disprețuitoare a tot ce înseamnă apartenența noastră la Uniunea europeană dovedesc cu vârf și îndesat că nu ne mai aflăm într-o configurație europeană caracterizată politic de democrație și stat de drept.
Însuși statutul nostru de stat membru al UE e pus serios în discuție și dacă nimic nu se schimbă miraculos ori prin mobilizare masivă în următoarele luni, mafiotizarea României, transformarea ei în proprietatea privată a unei rețele politico-economico-mediatice, va intra pe un drum ireversibil pentru multe decenii de acum înainte. Trebuie să fim conștienți, lucizi și pregătiți pentru ce ne așteaptă: a vota e mai necesar ca oricând dar, parcă, și mai insuficient ca oricând.",https://www.notabn.ro/nu-ramane-piatra-pe-piatra/,2020-03-06,About The Author
352,352,notabn.ro,Un tânăr antreprenor din Bucovina a construit primul metru de autostradă din Moldova,"Un tânăr din Suceava a realizat un clip prin care vrea să atragă atenţia asupra lipsei de autostrăzi din Moldova. El a construit primul metru pentru a arăta autorităţilor şi opiniei publice că au trecut 30 de ani, iar Moldova nu are niciun metru de autostradă. Video-ul vorbeşte de la sine!",https://www.notabn.ro/un-tanar-antreprenor-din-bucovina-a-construit-primul-metru-de-autostrada-din-moldova/,2020-03-06,About The Author
353,353,notabn.ro,Murim mai bine-n luptă!,"de Mihai Neamțu
Cât timp accesul la Internet va fi liber, bătălia pentru democrație e deschisă.
Vrea cineva să fie sclav fericit? Căpușă sătulă? Păpușă răsfățată? Pește sau prostituată? Robot programat cu cheița, din exterior?
Sunt milioane de inși deja încolonați spre abatorul conștiinței colective. Oameni fără patrie și fără destin; ființe gelatinoase, lipsite de licărul luminii. Indivizi ingrați, alienați, lipsiți de rădăcini.
Personal, mai cunosc o mână de români care nu și-au vândut sufletul pentru un pumn de arginți. Ei iubesc viața intensă și au voința aprigă; prețuiesc slobozenia gurii; respectul și onoarea; tăcerea evlaviei; ierarhiile naturale; meritocrația; privirea ageră a cercetașului; zâmbetul campionului; credința și loialitatea.
Îi știți și dumneavoastră; împreună, așadar, putem descoperi algoritmi inteligenți și tactici smart care putem îngropa ventrilocii mogulilor și campaniile calomnioase lansate de un sistemul ticăloșit. E obligatoriu să scoatem din vocabular expresia: „nu se poate”.
Vă întreb direct: chiar credeți că România va ieși din mizerie și sărăcie prin imbecilizarea orchestrată la Antena3, Kanal D sau România.tv? Oare vom fi vreodată o țară demnă, respectată și prosperă, câtă vreme mințile tinerilor sunt umplute, ca niște tomberoane, doar cu propagandă, manele, can-can, rumeguș, canabis, toxine alimentare, hlizeală și vulgaritate? Câtă vreme viața lui Bălcescu e mai puțin importantă decât haremul lui Capatos?
Vrem oare să avem compatrioți curajoși când îi lăsăm educați de bufonul Badea sau infractorul SOV? Credeți că privind la Măruță Show elevii noștri deprind spiritul de luptător și pasiunea pentru libertate?",https://www.notabn.ro/murim-mai-bine-n-lupta/,2020-03-06,About The Author
354,354,notabn.ro,"România-Croația, meciul de debut al tricolorilor la Campionatul European U21","de Mihai Sărmășan
Naționala de tineret a României debutează astăzi la turneul final al Campionatului European U21 împotriva reprezentativei similare a Croației.Meciul poate fi urmărit în direct pe TVR 1 și TVR HD începând cu ora 19,30.
România U21 are un obiectiv măreț la Euro U21: calificarea în semifinale. Cel puțin pe hârtie, Croația este cel mai accesibil adversar, pentru că din Grupa C mai fac parte Franța U21 și Anglia U21. Nedelcu este titular indiscutabil la națională. Cum Man, Ianis Hagi și Pușcaș nu pot lipsi din formația de start, singurul semn de întrebare este în privința mijlocașului ofensiv de pe partea stângă. Postul este disputat între Ivan și Florinel Coman. Jucătorul lui FCSB are prim-planul.
Croații sunt mult mai bine cotați decât tricolorii. De exemplu Vlasic, mijlocașul ofensiv al lui ȚSKA Moscova, este evaluat la 20 de milioane de euro. La rândul său, atacantul Brekalo, de la Werder Bremen, este cotat la 10 milioane de euro. Din lot face parte și marea speranță a fotbalului croat, Halilovic, care are în CV echipe precum FC Barcelona, Hamburg SV și AC Milan. Croația U21 a înscris în toate meciurile din preliminariile Euro 2019.
Este prima întâlnire între naționalele de tineret ale României și Croației.",https://www.notabn.ro/romania-croatia-meciul-de-debut-al-tricolorilor-la-campionatul-european-u21/,2020-03-06,About The Author
355,355,notabn.ro,Doctori şi doctorate,"În ultimele zile au ieşit la iveală din nou monstruozităţi din bietul nostru sistem de sănătate. Pe lângă medici, asistente, infirmiere, brancardieri care muncesc de dimineaţa până seara, compensând toate lipsurile unui sistem bolnav şi corupt, ce ne este dat să vedem aproape în fiecare zi te lasă fără respiraţie.",https://www.notabn.ro/doctori-si-doctorate/,2020-03-06,About The Author
356,356,notabn.ro,Internaţional. Primarul oraşului polonez Gdansk a decedat după atacul de ieri,"Primarul oraşului polonez Gdansk, Pawel Adamowicz, a decedat luni la spital după ce în ziua anterioară a fost atacat cu cuţitul în timpul unui eveniment filantropic, a anunţat ministrul sănătăţii polonez, Lukasz Szumowski, transmite Reuters.
”Nu am putut câştiga”, a declarat Szumowski într-o conferinţă de presă, potrivit canalului de televiziune TVN.
Înjunghiat în timpul unui concert caritabil, în faţa a mii de spectatori, Adamowicz a fost grav rănit la inimă, în diafragmă şi abdomen.
Agresorul său, un localnic din Gdansk în vârstă de 27 de ani, care tocmai a ieşit din închisoare, unde stătuse mai mult de cinci ani pentru jafuri bancare, a fost reţinut imediat.
Înainte de a fi arestat, el a declarat că vrea să se răzbune, afirmând că a fost băgat după gratii şi a fost ”torturat” de către partidul centrist Platforma Civică (PO, în prezent în opoziţie), care se afla la putere la vremea respectivă. Acest partid a sprijinit candidatura lui Pawel Adamowicz, în cadrul alegerilor municipale din toamna anului trecut.
Adamowicz avea 53 de ani şi era primar din anul 1998.",https://www.notabn.ro/international-primarul-orasului-polonez-gdansk-a-decedat-dupa-atacul-de-ieri/,2020-03-06,About The Author
357,357,notabn.ro,"Noul director al Spitalului Județean Bistrița-Năsăud, Gabriel Lazany, are deja pe masă un nou proiect","La doar o zi de la preluarea funcției de director al Spitalului Județean Bistrița-Năsăud, Gabriel Lazany a prezentat un nou proiect pe care dorește să-l implementeze. Este vorba de un proiect de extindere a secției de Anestezie și Terapie Intensivă (ATI) în zona fostului Bloc operator.
Într-o postare pe rețeaua facebook, directorul Lazany a postat mai multe fotografii de prezentare a proiectului de modernizare și extindere a fostului bloc operator. În ultimii ani s-au realizat mai multe proiecte de modernizare a spitalului, fiind investite sume importante de bani, multe din lucrările și dotările realizate fiind susținute din fonduri europene, dar și din sume alocate din bugetele locale.",https://www.notabn.ro/noul-director-al-spitalului-judetean-bistrita-nasaud-gabriel-lazany-deja-pe-masa-un-nou-proiect/,2020-03-06,About The Author
358,358,notabn.ro,"Vreme rece în toată ţara, de vineri dimineaţa","Începând de vineri dimineaţa şi până duminică la prânz, vremea va fi rece în toată ţara, deosebit de rece în est şi sud-est, unde vor fi şi intensificări ale vântului. În est, sud şi centru vor fi precipitaţii slabe, sub formă de lapoviţă sau ninsoare.
Potrivit ANM, informarea va fi în vigoare de vineri, ora 5.00, până duminică, ora 12.00.
În intervalul menţionat vremea va deveni rece în toată ţara, chiar deosebit de rece în estul şi sud-estul teritoriului, unde şi vântul va avea unele intensificări. Valorile termice vor fi negative în cursul nopţilor şi al dimineţilor în majoritatea regiunilor.
În zonele montane va ninge şi vor fi intensificări ale vântului îndeosebi pe creste, spulberând zăpada.
În regiunile estice, sudice şi centrale se vor semnala precipitaţii slabe, dar sub formă de ninsoare sau lapoviţă, mai ales în cursul zilei de vineri şi al nopţii de vineri spre sâmbătă.",https://www.notabn.ro/vreme-rece-in-toata-tara-de-vineri-dimineata/,2020-03-06,About The Author
359,359,notabn.ro,"Tragedie la Alba Iulia. Vicepreședintele CJ Alba, Alin Cucui, găsit spânzurat.","Alin Cucui, vicepreședintele Consiliului Județean Alba, a fost găsit spânzurat în această dimineață, în casa părinților săi, din Alba Iulia.
IPJ Alba efectuează cercetări pentru stabilirea circumstanțele în care s-a produs tragedia.
”Avem o echipă de cercetare la fața locului. Se pare că este vorba despre o sinucidere”, potrivit Poliției Alba.
Alin Cucui a fost reales vicepreședinte al Consiliului Județean Alba în iunie 2016, prin votul consilierilor județeni. El a candidat pe listele PNL la alegeri.",https://www.notabn.ro/tragedie-la-alba-iulia-vicepresedintele-cj-alba-alin-cucui-gasit-spanzurat/,2020-03-06,About The Author
360,360,notabn.ro,Frumuseţile naturale ale Bistriţei. Pădurea Codrişor. Video,"Pădurea Codrişor reprezintă una dintre cele mai frumoase zone ale oraşului. Pădurea este situată foarte aproape de centrul oraşului, însă în lipsa unor proiecte care să repună în valoare zona, aşa cum era odată, este puţin vizitată.
Relaxare în Pădurea Codrișor – 13 ianuarie 2019 Publicată de Gavrila Albert pe Duminică, 13 ianuarie 2019
În perioada interbelică, Pădurea Codrișor a fost amenajată ca pădure-parc. Zona de interes se află pe malul stâng al râului Bistrița, reprezentând dealul Codrișor (Schiferberg) , element identitar pentru municipiul Bistrița, cu valoare peisagistică, turistică și ambientală.
Pentru municipiul Bistrița a fost declarată zonă cu valoare peisagistică zona împădurită a dealului Codrișor, care face parte și din zona de protecție a centrului istoric al municipiului Bistrița.
Puţini turişti vizitează această zonă superbă a oraşului şi de altfel puţini bistriţeni îşi petrec timpul liber în zona restectivă. Iarna peisajele sunt minunate şi merită descoperite locuri pline de istorie. Saşii s-au aşezat în acest loc tocmai pentru frumuseţile şi pământul roditor din jurul Bistriţei. Valea Jelnei, Valea Budacului şi Pădurea Codrişor sunt frumuseţi naturale, care fac parte din patrimoniul oraşului.",https://www.notabn.ro/frumusetile-naturale-ale-bistritei-padurea-codrisor/,2020-03-06,About The Author
361,361,notabn.ro,Lotul Olimpic al României a obținut 3 medalii de aur și una de argint la prima ediție a Olimpiadei Balcanice de Fizică,"Cei trei medaliaţi cu aur sunt Mălina Elena Constantinescu (clasa a X-a – Colegiul Naţional din Iaşi), Vlad Ştefan Oros (clasa a VIII-a – Şcoala Gimnazială nr. 24 din Timişoara) şi Tudor Gabriel Mocioi (clasa a X-a – Colegiul Naţional de Informatică „Tudor Vianu” din Bucureşti). Medalia de argint i-a revenit lui Radu Herzal (clasa a X-a – Colegiul Naţional „Gheorghe Şincai” din Baia Mare).
Olimpicii români au fost însoţiţi şi coordonaţi de Ioana Stoica (profesor la Colegiul Naţional de Informatică „Tudor Vianu” din Bucureşti) şi Irina Dumitraşcu (profesor şi inspector în cadrul ISJ Vaslui).
Din delegaţia României au făcut parte şi conf. univ. dr. Sebastian Popescu (decan al Facultăţii de Fizică – Universitatea „Al.I. Cuza” din Iaşi), în calitate de reprezentant al României în comitetul ştiinţific al competiţiei, şi prof. univ. dr. Radu Constantinescu (Facultatea de Fizică – Universitatea din Craiova), membru al comitetului de coordonare al competiţiei.
Olimpiada Balcanică de Fizică se adresează elevilor de gimnaziu (clasa a VIII-a) sau de liceu, cu vârsta de cel mult 16 ani la momentul prezenţei în concurs.
La ediţia din acest an au participat concurenţi din 11 ţări (8 cu statut permanent şi 3 cu statut de invitat)",https://www.notabn.ro/lotul-olimpic-al-romaniei-a-obtinut-3-medalii-de-aur-si-una-de-argint-la-prima-editie-a-olimpiadei-balcanice-de-fizica/,2020-03-06,About The Author
362,362,notabn.ro,Cupa EHF: Gloria Bistrița pierde pe teren propriu partida cu Corona Brașov,"de Mihai Sărmășan
Handbalistele de la Gloria Bistrița au fost învinse sâmbătă pe teren propriu de cele de la Corona Brașov, scor 27-25, în prima manșă a turului 3 din Cupa EHF, la pauză echipa bistrițeană conducând cu 15-13.
E a șasea victorie consecutivă a brașovencelor în disputa cu bistrițencele. Au marcat pentru Gloria Bistrița: Elisei 8, Ilina 4, Vasileuskaia 3, Pristăvița 3, Dincă 2, M. Costa 2, Rațiu 1, Bloj 1, Zegrean 1. Pentru Corona Brașov au înscris:
Tîrcă 6, Pavicevici 5, Ciciulete 4, Bazaliu 3, Buceschi 3, Gomes 2, Bucur 2, Laslo 2.
„A fost debutul nostru în cupele europene, din păcate, cu o înfrângere. Declaram după tragerea la sorți că nu-mi doream Brașovul, aveau un ascendent moral în fața noastră. Cred că în condițiile în care eram mai concentrați, nu se ajungea aici. Greșelile individuale, graba noastră în joc, au făcut diferența. Cu siguranță că nu totul se termină aici. Cât va mai fi vreo șansă, o vom juca până la capăt”, a spus la conferința de presă, Horațiu Pașca, antrenor Gloria Bistrița
„Mă așteptam la un meci greu, Bistrița e o echipă foarte bună, în ultimul timp au arătat că sunt în formă. Recunosc, nu mă așteptam să mă surprindă cu apărarea centrului om la om, au făcut-o foarte bine, ne-am revenit greu. Vreau să-mi felicit fetele, nu au cedat niciun moment. Am câteva fete tinere, și Gloria e debutantă în cupele europene, tocmai de aceea spun că nu a fost ușor. Am intrat în joc, mai ales în repriza a doua, mă bucură rezultatul, dar nu este decisiv. Mai avem încă o manșă, dar cred că plecăm de la 50-50%”– Ion Crăciun, antrenor Corona Brașov
„Meciul a avut un nivel ridicat, dar nu cred că s-a jucat calificarea. Șansele cred că rămân egale. Ne-a costat lipsa de concentrare din repriza a doua. Îmi doresc să putem să refacem handicapul și noi să ajungem în grupele Cupei EHF” – Laura Pristăviță, centru Gloria Bistrița
„Cred că a fost un meci plăcut, ne-am bucurat pentru victorie, dar calificarea nu e jucată. S-au întors meciuri de la 9-10 goluri, cu atât mai mult două goluri. Noi ne-am bucurat doar pentru victoria de azi, de acum ne gândim doar la meciul retur” – Georgiana Ciuciulete, pivot Corona
Meciul retur se v-a disputa la Brașov pe 17 Noiembrie.",https://www.notabn.ro/cupa-ehf-gloria-bistrita-pierde-pe-teren-propriu-partida-cu-corona-brasov/,2020-03-06,About The Author
363,363,notabn.ro,„În această postare este vorba despre un animal și un biet cățel”,"De pe Facebook
de Andreea Ru
În această postare este vorba despre un animal și un biet cățel. Privind spre cei doi, nu știu încă pe care sa compătimesc mai mult; ființa “umană” care se presupune că este înzestrată cu rațiune, voință și SENTIMENT și totuși dezamăgește tot mai des expectanțele societății prin actele sale de cruzime împotriva a tot ceea ce consideră a fi inferior sau una din miile de necuvântătoare a căror soartă este decisă de stăpân sau, după caz, de cantitatea de alcool ce s-a consumat de către stăpân.
Cățelul, vizibil afectat de modul în care a fost transportat, era “pedepsit” că ar mânca pui, iar la întrebarea – unde va fi dus? – mi s-a răspuns sec, simplu și detașat: “la spânzurătoare”. Astfel, fiind de la sine înțeles, nu are rost să descriu atitudinea violentă sau starea de ebrietate în care respectivul se afla.
În ciuda faptului că nu pot interacționa verbal cu oamenii, ei o fac în modul lor, prin comportamentul loial; chiar dacă nu gândesc, ei au instinctul de a-și proteja stăpânul. Opriți sau, cel puțin, limitați orice acțiune de comportament agresiv asupra animalelor și nu promovați asta ca fiind normalitatea!!!!!
❗️CĂȚELUL A FOST LUAT IN ACEL MOMENT DIN MÂINILE LUI. A fost hrănit, dar are nevoie de o locuința!",https://www.notabn.ro/in-aceasta-postare-este-vorba-despre-un-animal-si-un-biet-catel-2/,2020-03-06,About The Author
364,364,notabn.ro,"Klaus Iohannis: ""Suntem aici pentru că avem datoria să rememorăm izbânda unei generații""","Preşedintele Klaus Iohannis şi premierul Ludovic Orban au ajuns duminică seara la marşul de comemorare a victimelor Revoluţiei Române, care se desfăşoară în Piaţa Universităţii. Ei au plecat alături de sutele de participanţi, într-un marş de comemorare a Revoluţiei Române, care a avut ca punct de pornire Piaţa Victoriei, cu traseul Piaţa Universităţii – sediul Ministerului de Interne.
Între cei prezenţi la manifestare se mai află ministrul Afacerilor Interne, Marcel Vela, ministrul Apărării Naţionale, Nicolae Ciucă, ministrul Transporturilor, Lucian Bode.
În faţa oficialilor care se află la eveniment este desfăşurat drapelul României.
Mai mulţi participanţi au împărţit celor prezenţi în piaţă baloane albe pe care este scris „Libertate” şi scandează „Cinste lor, eroilor!”, „Cine a tras în noi, între 18 şi 22?”, „Păcat de sângele vărsat!”, „Jos comunismul!”.
În fruntea coloanei se află un banner inscripţionat cu mesaje scandate care amintesc de evenimentele petrecute în urmă cu 30 de ani: „Noi suntem poporul/Jos cu dictatorul!”, Libertate te iubim/Ori învingem ori murim!”, Nu plecăm acasă, morţii nu ne lasă”, „Soldaţi, soldaţi/Pe cine apăraţi?”.
„Suntem aici pentru că avem datoria să rememorăm izbânda unei generații pe care s-a clădit România europeană, astfel încât noi să putem trăi astăzi liberi între hotarele țării noastre. Eroii și martirii noștri au fost împreună și tot împreună au izbândit. A fi împreună și pe mai departe ca națiune înseamnă a continua să păstrăm Revoluția Română din Decembrie 1989!”, a subliniat preşedintele României.",https://www.notabn.ro/klaus-iohannis-suntem-aici-pentru-ca-avem-datoria-sa-rememoram-izbanda-unei-generatii/,2020-03-06,About The Author
365,365,notabn.ro,Ludovic Orban și Robert Sighiartău în vizită în SUA,"Printr-un comunicat remis presei, Partidul Național Liberal informează că în perioada 10-19 noiembrie 2017 membrii ai conducerii PNL vor efectua o vizită în Statele Unite ale Americii. Delegația PNL va fi reprezentată la cel mai înalt nivel prin Președintele partidului, Ludovic Orban. Președintele va fi însoțit de Secretarul General al PNL- Deputatul Robert Sighiartău, de Vicepreședintele PNL- Deputatul Ben-Oni Ardelean (Vicepreședinte al Camerei Deputaților) și de Președintele PNL Diaspora- Senatorul Viorel Badea (Președinte al Comisiei românilor de pretutindeni din Senat).
Reprezentanții PNL vor vizita Washington, Maryland, Philadelphia, New York și Atlanta, unde vor avea întâlniri cu membrii ai Congresului și Senatului Statelor Unite ale Americii, înalți oficiali ai Departamentului de Stat al SUA, reprezentanți ai think tank-urilor, mediului de afaceri și ai comunității românești din SUA.",https://www.notabn.ro/ludovic-orban-si-robert-sighiartau-vizita-sua/,2020-03-06,About The Author
366,366,notabn.ro,Au început înscrierile pentru participarea la concursurile organizate de ISU Bistrița-Năsăud.,"ISU Bistrița-Năsăud a scos la concurs trei posturi (unul de ofițer și două de subofițer). Candidații vor susține probe într-un sistem nou, multe probe fiind înlocuite cu parcurgerea unor trasee aplicative ce vor testa forța și viteza candidaților, iar pragul de înălțime va fi eliminat.
,,Vă asteptăm în perioada 03-10 ianuarie a.c., la sediul inspectoratului, pentru a vă înscrie la concursurile pentru ocuparea celor trei posturi (unul de ofițer și două de subofițer) scoase la concurs de către ISU Bistrița – Năsăud.
Traseul practic – aplicativ înlocuiește probele sportive. De asemenea, odată cu introducerea acestui traseu a fost eliminat și pragul minim de înălțime”, e anunțul făcut de către ISU Bistrița – Năsăud.",https://www.notabn.ro/au-inceput-inscrierile-pentru-participarea-la-concursurile-organizate-de-isu-bistrita-nasaud/,2020-03-06,About The Author
367,367,notabn.ro,"Transylvanian Machine Learning Summer School - Școală de vară dedicată inovației și noilor tehnologii, la Cluj-Napoca","Zilele acestea, Municipiul Cluj-Napoca este gazda școlii de vară „Transylvanian Machine Learning Summer School (TMLSS) 2018”, care reunește specialiști internaționali în domeniul inteligenței artificiale și ariilor conexe și este dedicată dedicată absolvenților de studii superioare din Cluj și din afara sa.
Din peste 800 de aplicanți, au fost selectați 100 de participanți de la universități, laboratoare și stații de cercetare de top din SUA, Canada și UE.
Pentru o săptămână, cursanții veniți la Cluj-Napoca vor schimba idei și perspective în sesiuni intense de învățare.
În deschiderea evenimentului, care a avut loc la Casino Centru de Cultura Urbana Cluj, am avut plăcerea să prezint atât orașul nostru, cât și viziunea comunității clujene asupra tehnologiei și inovației.
Inteligența artificială va duce, fără doar și poate, la cea de a 4-a evoluție industrială, aducând un impact major asupra vieților noastre de zi cu zi. În acest context, am subliniat faptul că investiția în educație și tehnologie reprezintă “cheia” către un viitor prosper.
Le-am urat bun venit și mult succes tinerilor prezenți la această școală de vară. Totodată, i-am invitat să se întoarcă în Cluj-Napoca deoarece, cu ajutorul ideilor lor se va modela viitorul nostru!
Școala de vară este organizată în parteneriat cu Universitatea „Babeș-Bolyai” și Institutul Român de Știință și Tehnologie.",https://www.notabn.ro/transylvanian-machine-learning-summer-school-scoala-de-vara-dedicata-inovatiei-si-noilor-tehnologii-la-cluj-napoca/,2020-03-06,About The Author
368,368,notabn.ro,"""Bani pentru infractori DA, pentru Educaţie, BA!""","Una din priorităţile dezastruoase ale Coaliţiei PSD-ALDE în această sesiune parlamentară este să dea recompense financiare celor certaţi cu legea! Educaţia şi Sănătatea mai au de aşteptat! Sistemul e în mod cronic şi voit subfinanţat! 6 % din PIB pentru Educaţie, conform legii, pare încă o utopie! Oare copiii noştri nu învaţă în condiţii improprii? Nu suferă ei de foame şi renunţă la şcoală din lipsa transportului, a rechizitelor sau a hainelor şi încălţămintei necesare? Peste 300 de mii de copii sunt in afara sistemului şcolar, 40 % sunt analfabeţi funcţional. Avem peste 9200 de mame minore, cifra care ne plasează pe primul loc în Europa! Nu spre ei ar trebui să se îndrepte atenţia guvernanţilor?
Trag din nou un semnal de alarma! Peste jumătate dintre copiii români (51%) trăiesc sub spectrul sărăciei, iar unii chiar în sărăcie extremă, care le limitează dreptul la creştere şi dezvoltare fizică normală, arată World Vision România. Situaţia este mult mai rea la sat, unde locuiesc 74% dintre copiii săraci ai României şi unde sărăcia este citată ca principala cauză a abandonului şcolar.
În acelaşi timp, Raportul Parlamentului European arată că în privinţa sărăciei copiilor, România conduce detaşat, cu 51%, urmată de Bulgaria, unde 45,2% dintre copii se află în risc de sărăcie.
Dincolo de aceste statistici îngrijorătoare sunt sute de mii de copii care trăiesc cu senzaţia de foame continuă şi să îşi ignore stomacul gol în timpul orelor de curs. În satele din Romania oamenii se lupta zi de zi cu sărăcia, principala lor ocupaţie fiind agricultura de subzistenţă şi creşterea animalelor. Copiii născuţi în mediul rural sunt condamnaţi la sărăcie şi nefericire. Numai 25% dintre elevii din mediul rural ajung să termine liceul, iar 80% dintre copiii neşcolarizaţi sunt rromi. Peste 2,4% dintre copii abandonează în fiecare an şcoala.
România este ţara cu una dintre cele mai mici participări a adulţilor la programe de învăţare pe tot parcursul vieţii. Iar în tot acest peisaj sumbru, guvernul amână alocarea a 6% din PIB pentru educaţie, conform prevederii Art. 8 din Legea 1/2011.
În timp ce ţări precum Suedia anunţă (încă din anul 2016) că îşi închide închisorile din lipsă de infractori, rezultat al desfăşurării unor programe de reeducare al deţinuţilor şi de integrarea a acestora în societate, în România ministrul justiţiei îşi exprimă intenţia de a acorda între 5-8 euro/zi de detenţie recompense financiare celor certaţi cu legea.
Intenţia ministrului Justiţiei de a „despăgubi” infractorii aflaţi în penitenciare în perioada 2012-2017 are, pe lângă caracterul inoportun şi imoral, o importantă influenţă bugetară, având în vedere numărul mare de foşti deţinuţi care vor beneficia de cei 5-8 euro/zi de detenţie în condiţii improprii. Concret, la un rulaj total al deţinuţilor estimat pentru perioada 2012 – 2017 de 92.000 de deţinuţi, aceştia fiind beneficiarii, costurile totale pentru bugetul de stat se vor ridica la o sumă cuprinsă între 370 milioane euro (la o despăgubire de 5 euro/zi/deţinut) şi 550 milioane euro (la o despăgubire de 8 euro/zi/deţinut), se arăta într-un comunicat de presă al Federaţiei Sindicatelor din Administraţia Naţională a Penitenciarelor (FSANP).
Care sunt de fapt priorităţile României la 100 de ani după Marea Unire? Bani pentru infractori DA, pentru Educaţie, BA!
Se vede treaba ca Educaţia a devenit Cenuşăreasa de serviciu a guvernelor PSD- ALDE! Pactul pe Educaţie din 2008 trebuie scos de urgenţă de la naftalină!
În calitate de membru în comisia de învăţământ a Camerei Deputaţilor nu pot decât să susţin cu fermitate Investiţia în educaţie şi cultură ca fiind unica soluţie pentru a ne asigura viitorul ca stat european!
Deputat Cristina Iurişniţi
Circumscripţia nr. 6",https://www.notabn.ro/bani-pentru-infractori-da-pentru-educatie-ba/,2020-03-06,About The Author
369,369,notabn.ro,Bunicul Gheorghe Neamțu a trăit mereu cu obsesia hărniciei și a depășirii de sine,"Autor: Mihai Neamţu
Bunicul s-a născut în Țara Zărandului. Rămas orfan (de ambii părinți!) la numai 12 ani, Gheorghe Neamțu a trăit mereu cu obsesia hărniciei și a depășirii de sine. Cultul muncii l-a făcut fruntaș în sat, deși pornise fără nicio moștenire. Scurt, bondoc, bine făcut, el trezea la cinci dimineața, când cântau cocoșii. Punea hamul pe caii proaspăt țesălați și mergea în căutare de mușterii la Pâncota, la Dud ori la Tauț. În tinerețe, trăise experiența suferinței și a nedreptăților de tot soiul. De aici și asprimile sale de mai târziu…
Comuniștii i-au luat pământul, grapa sau plugul – și, deci, nu-i putea suferi. Disprețuia hoții, activiștii ori trăncănitorii. S-a luptat mereu cu neputința oamenilor și cu răutatea vremurilor. În casa frumos tencuită de la stradă găseam deschisă, pe noptieră sau pe masă, o Biblie.
Nu se auzeau înjurături și vorbe spurcate. O atmosferă de austeritate domina conversațiile despre politică și afaceri. Ca milioane de alți români, bunicul credea că, întru târziu, vor veni americanii… I-a admirat pe Henry Ford, industriașul, și pe Ronald Reagan, vizionarul.
Cânta la vioară și se ruga în șoaptă înainte de masă. Seara, după cină, ascultam împreună două sau trei emisiuni la radio. Ne amuzam de glumele unui Mircea Crișan (Vocea Americii) sau Neculai Constantin Munteanu (Radio Europa Liberă). Însoțit de nepoți, Gheorghe Neamțu mergea duminică de duminică la sfânta liturghie.
Fusese, zeci de ani, cantor și dirijor al unui superb cor bărbătesc. Își dregea vocea cu miere crudă și, când avea puțin răgaz, juca o partidă de șah. Avea o soră penticostală (rămasă văduvă-n timpul războiului) și-o soție baptistă — bunica Ana care asculta de zor predicile lui Iosif Țon.
În biblioteca acestui țăran ardelean am descoperit sute de pagini luminoase, scrise de Vasile cel Mare, Origen și Clement Alexandrinul. Și-a iubit holdele și gospodăria (pe care n-a putut s-o refacă decât după căderea lui Ceaușescu). Credea în lucruri așezate, în tihnă și-n ritual.
A murit la 85 de ani, aproape de pământ și cu privirea spre Cer.",https://www.notabn.ro/bunicul-gheorghe-neamtu-a-trait-mereu-cu-obsesia-harniciei-si-a-depasirii-de-sine/,2020-03-06,About The Author
370,370,notabn.ro,Salariul minim va crește diferit în funcție de studii și de vechimea în muncă,",,Salariul minim brut diferențiat” este noul concept reglementat vineri de Guvern printr-o Ordonanță de urgență.
Salariul diferențiat nu putea fi acordat, pentru că nu era prevăzut în Codul Muncii, de aceea a fost aprobată astăzi o Ordonanță de Urgență care modifică Codul Muncii.
Salariul minim ar urma să crească de la 1.900 de lei la 2080 de lei pentru marea majoritate a angajaților și chiar să urce la 2350 de lei pentru cei care au studii superioare sau vechime în muncă mai mare de 15 ani.
Ordonanța aprobată astăzi le dă posibilitatea femeilor să se pensioneze la aceeași vârstă cu bărbații. Până acum femeile se pensionau mai devreme, însă CCR a stabilit că acest lucru este discriminatoriu, pentru că le poate aduce venituri mai mici femeilor care se pensionează mai devreme.",https://www.notabn.ro/salariul-minim-va-creste-diferit-in-functie-de-studii-si-de-vechimea-in-munca/,2020-03-06,About The Author
371,371,notabn.ro,"Liga Națiunilor: România, în grupă cu Austria, Norvegia şi Irlanda de Nord","Selecţionata României a fost repartizată alături de Austria, Norvegia şi Irlanda de Nord, în Grupa 1 a Ligii B, la tragerea la sorţi a Ligii Naţiunilor la fotbal, ediţia 2020-2021, efectuată marţi seara, la Amsterdam, Olanda.
Grupele din Liga A
Grupa 1: Polonia, Bosnia-Herțegovina, Italia, Țările de Jos
Grupa 2: Islanda, Danemarca, Belgia, Anglia
Grupa 3: Croația, Suedia, Franța, Portugalia
Grupa 4: Germania, Ucraina, Spania, Elveția
Grupele din Liga B
Grupa 1: România, Irlanda de Nord, Norvegia, Austria
Grupa 2: Israel, Slovacia, Scoția, Cehia
Grupa 3: Ungaria, Turcia, Serbia, Rusia
Grupa 4: Bulgaria, Irlanda, Finlanda, Țara Galilor
Grupele din Liga C
Grupa 1: Azerbaidjan, Luxemburg, Cipru, Muntenegru
Grupa 2: Armenia, Estonia, Macedonia de Nord, Georgia
Grupa 3: Moldova, Slovenia, Kosovo, Grecia
Grupa 4: Kazahstan, Lituania, Belarus, Albania
Grupele din Liga D
Grupa 1: Insulele Feroe, Letonia, Andorra, Malta
Grupa 2: Gibraltar, Liechtenstein, San Marino
La tragerea la sorţi asistă şi selecţionerul României, Mirel Rădoi, dar şi Răzvan Burleanu şi Mihai Stoichiţă.
Naționala României pregătită de Mirel Rădoi se va afla în a doua divizie valorică a competiției, în urna a patra. Vor fi 16 echipe în Liga A, 16 în Liga B, 16 în Liga C și 7 în Liga D, potrivit Federației Române de Fotbal (FRF).
„Suntem optimiști înaintea tragerii la sorți. Încă avem șanse de calificare la EURO 2020 datorită Ligii Națiunilor, în care, în ediția trecută, am fost aproape de a obține primul loc în grupă. Indiferent de adversarii pe care îi vom întâlni, vom lupta pentru un parcurs cât mai bun în această competiție, pentru a crește șansele noastre de a merge la Mondialul din 2022”, a declarat selecționerul Mirel Rădoi.
Câștigătoarele grupelor din Liga A vor participa la turneul final al Ligii Națiunilor, în iunie 2021: semifinale/finale. Deținătoarea trofeului este Portugalia.
– Câștigătoarele grupelor din Ligile B, C și D vor promova în divizia superioară.
– Ultimele clasate în Ligile A și B vor retrograda în divizia inferioară. Întrucât în Liga D sunt doar două grupe, echipele retrogradate din Liga C vor fi stabilite în urma unui play-out, în martie 2022.
– Clasarea din Liga Națiunilor va influența și preliminariile Cupei Mondiale 2022. În acele calificări, cele 10 câștigătoare de grupe vor merge la turneul final, în timp ce primele două cel mai bine clasate câștigătoare de grupă din Liga Națiunilor (în afara celor calificate direct la Mondial sau clasate pe loc de baraj în preliminarii) se vor alătura selecționatelor de pe locul 2 într-un baraj de stabilire a ultimelor 3 locuri de Mondial.
Meciurile din faza grupelor Ligii Națiunilor se vor disputa în perioada septembrie – noiembrie 2020.
Etapa 1: 3-5 septembrie 2020 • Etapa 2: 6-8 septembrie 2020 • Etapa 3: 8-10 octombrie 2020 • Etapa 4: 11-13 octombrie 2020 • Etapa 5: 12-14 noiembrie 2020 • Etapa 6: 15-17 noiembrie 2020.
La prima ediţie a Ligii Naţiunilor, România a evoluat în Liga C, ocupând locul al doilea în Grupa a 4-a, cu 12 puncte (neînvinsă), după Serbia (14 puncte), dar înaintea Muntenegrului (7 puncte) şi a Lituaniei (0 puncte).",https://www.notabn.ro/liga-natiunilor-romania-in-grupa-cu-austria-norvegia-si-irlanda-de-nord/,2020-03-06,About The Author
372,372,notabn.ro,PSD îl susține pe Gabriel Vlase pentru conducerea SIE,"Comisia parlamentară comună pentru controlul activităţii Serviciului de Informaţii Externe a început luni audierea lui Gabriel Vlase, propus de preşedintele Klaus Iohannis pentru funcţia de director al SIE.
PSD a anunțat astăzi că îl susțin pe Gabriel Vlase pentru ședia SIE. Anunțul a venit înainte de ședința conducerii PSD.
Președintele Klaus Iohannis a explicat că a ajuns la nominalizarea deputatului PSD Gabriel Vlase pentru funcţia de director al SIE după o analiză atentă şi ţinând cont de experienţa şi pregătirea acestuia. Preşedintele a precizat că a fost propunerea sa şi că Vlase a acceptat nominalizarea: „A fost fix propunerea mea. Nu am avut niciun fel de discuţie cu PSD pe această temă”.",https://www.notabn.ro/psd-il-sustine-pe-gabriel-vlase-pentru-conducerea-sie/,2020-03-06,About The Author
373,373,notabn.ro,Internațional. S-au reluat protestele la Chișinău. Video,"Protestul a început la ora 14.00 în Piața Marii Adunări Naționale, unde participă mii de oameni. Și moldovenii din diaspora protestează. Revendicările Mișcării de Rezistență Națională sunt validarea alegerilor, anularea sistemului mixt, aplicat la alegerile parlamentare din toamnă, dar și demisia și urmărirea penală a președintelui Curții Supreme de Justiție, Ion Druță și a celorlalți judecători ,,responsabili de deciziile abuzive de anulare a alegerilor” – Luiza Gafton, Victor Burduh, Vlad Clima, Ecaterina Palanciuc, Ala Malîi, Valentin Lastavețchi, Rodica Berdilo.
ACUM! Publicată de Maia Sandu pe Duminică, 1 Iulie 2018
Potrivit organizatorilor manifestației din PNAM, ”odată cu invalidarea alegerilor anticipate, în R.Moldova a fost instaurată dictatura lui Vlad Plahtoniuc, liderul Partidului Democrat din Moldova”. ,,Acum trebuie să eliberăm țara și să oprim dictatorul. Acum trebuie să ne unim cu toții, toți cetățenii liberi, demni, care nu vor să trăiască peste câțiva ani în dictatură deplină. Vă îndemnăm să vă alăturați Mișcării de Rezistență Națională ACUM. Vă îndemnăm să faceți acest lucru așa cum puteți, veniți la proteste, implicați-vă în acțiunile de rezistență pe care le vom anunța, vorbiți cu rudele din raioane și spuneți-le ce se întâmplă cu adevărat la Chișinău”.
Poliția a îndemnat participanții la mitingul de duminică protesteze pașnic și să nu se lase provocați.
foto: sputnik.ro",https://www.notabn.ro/s-au-reluat-protestele-la-chisinau-video/,2020-03-06,About The Author
374,374,notabn.ro,Comunicat de presă - PNL,"În memoria președintelui de onoare al PNL, Mircea Ionescu Quintus, va fi deschisă o Carte de condoleanțe la sediul central al Partidului Național Liberal (Aleea Modrogan, nr.1), pentru toți cei care doresc să-i aducă un ultim omagiu seniorului liberal și să transmită un gând bun familiei îndoliate.
Cartea de condoleanțe va fi deschisă sâmbătă, între orele 15.00 — 20.00, duminică între orele 10.00 — 18.00 și luni între orele 10.00 — 18.00.
Biroul de presă al PNL",https://www.notabn.ro/comunicat-de-presa-pnl/,2020-03-06,About The Author
375,375,notabn.ro,Alexandru Petria: Dan Puric este împachetat în staniolul naționalismului de promenadă,",,Dacă ar avea elice în gură, Dan Puric s-ar ridica de la pământ ca elicopterul, la cum întoarce vorbele. Pe el îl înțeleg, se vede cu ochiul liber că are mintea dusă de acasă. Nu-i înțeleg însă pe cei care-l bagă în seamă. Ai nevoie de retard să-ți fixezi ora exactă după spusele păcăliciului. Are darul de a-i face pe nefericiți să se simtă importanți. Le dă sentimentul că pricep ce e cu mersul țării și al planetei. Că au acces la idei.
Nu ia pauză, pe micul ecran, nici de Crăciun. Se pricepe, dacă e provocat, să povestească de la păsări până la programul zilnic al lui Dumnezeu ori la reumatismul piticilor de gradină. Cred că și la scos bătăturile din talpă cu lama de ras.",https://www.notabn.ro/alexandru-petria-dan-puric-este-impachetat-staniolul-nationalismului-de-promenada/,2020-03-06,About The Author
376,376,notabn.ro,Rezultate pozitive pentru echipele României la Campionatele Europene de Canotaj,"Echipa României de canotaj a avut o evoluţie foarte bună la Campionatele Europene de Canotaj.
ROMÂNIA s-a clasat pe locul 4 pe națiuni la seniori, 2019, cu 6 medalii, între care una de aur, 4 de argint și una de bronz.
La feminin, în finala probei feminine de dublu vâsle (W4x), echipajul format din Ancuța Nicoleta BODNAR și Simona RADIȘ s-a clasat pe locul 2, cucerind medaliile de argint!
Clasamentul final: Germania, ROMÂNIA, Italia, Belarus, Lituania, Grecia.
Felicitări din toată inima, fetelor și mult succes mai departe, în competițiile care urmează!
Felicitări sportivilor noștri, colectivelor tehnice și medicale!",https://www.notabn.ro/rezultate-pozitive-pentru-echipele-romaniei-la-campionatele-europene-de-canotaj/,2020-03-06,About The Author
377,377,notabn.ro,O Românie dată afară din România,"Bogdan Deleanu
Nu știm exact câți români trăiesc și muncesc în prezent în afara granițelor. Sigur, avem estimări, care se schimbă de la an la an. 4 milioane și jumătate ar fi o cifră. E greu de zis, pentru că mulți nu se înregistrează în țările de reședință și o mare majoritate nu renunță la domiciliul din România.
Avem astfel o populație de 19 milioane, din care cel puțin 4,5 de români trăiesc în afara țării. În realitate sunt mai puțini în țară și mult mai mulți în afară. 5 milioane? Poate chiar mai mulți. Cât o țară de mulți. Cât o Românie mai mică.
Oricâți ar fi exact, un sfert din populația țării nu trăiește în țară. Ăsta este un fapt. Nu judec dacă e bine sau rău, nu mă lamentez dacă o să uite sunetul dulce al graiului natal sau al micului sfârâind pe grătar. Este ce este.
Problema de acum înainte este cum tratăm realitatea asta. Ce facem, cum legiferăm, cum gândim o țară care este pe sfert în afara granițelor sale.
Nepăsare
Modelul clasic pe care îl vedem în acțiune acum este cel de „hai să facem ceva și pentru ei“. Sunt tratați de parcă ar fi o mână oarecare de oameni, o grupare care justifică un sub-minister, un ministru delegat.
Se fac vizite, se organizează mici evenimente culturale. Concerte, Ziua Iei. Sunt nouă proiecte la capitolul respectiv pe site-ul MPRP, unele mai pertinente, cum ar fi cel cu informarea pentru siguranță. Unele există, se pare, doar cu titlul, cum ar fi cel cu „Limba română la îndemână“. Poate cel mai ambițios, „Diaspora Start-up“, a fost lansat în 2016 sub Guvernul Cioloș.
Apoi, ambasadele, ramurile ICR mai organizează la rândul lor câte ceva. Cât pot și cât au buget, ceva mereu lateral. Dar, proporțional cu numărul, nu se face mare lucru.
Ce să mai zicem de Parlament. Un sfert din populația țării este reprezentată de patru deputați și doi senatori. În 2016, în Italia, unde trăiesc cel puțin un milion de români, au fost 73 de secții de votare. Județul Timiș, cu 628.000 de alegători, a avut 595.
Cum ar fi mâine dacă am trata cu aceleași resurse și timp românii din țară? Toți pensionarii sau toți minorii?
Cum ar fi dacă am investi în populația primelor patru-cinci orașe din țară la fel de puțin ca în cei din diaspora? Care diaspora, apropo, este o sursă importantă de bani pentru cei din țară.
În realitate, tratarea unui sfert din populația României de parcă ar fi un grup mic și nesemnificativ este echivalent cu un abandon.
Dispreț
Un alt comportament este cel al strugurilor acri. Ceva în stilul: „Dacă nu-i putem avea în țară oricum nu-i vrem aici“.
Umblă tot felul de declarații și comentarii: nu avem nevoie de ei; sunt toți niște oportuniști, își lasă și mama pentru niște bani; medicii ăia care pleacă oricum ar fi cerut șpagă; sunt din mahala.
Am auzit un preot spunând că cei care pleacă nu sunt oricum creștini adevărați, pentru că se duc „la Europaׅ“, unde e vai și-amar, Sodoma și Gomora. Sputnik face trafic destul pe teoria asta.
Oamenii care sunt nevoiți să caute loc de muncă în afară pentru a le putea asigura copiilor sau părinților un trai decent mai sunt, pe deasupra tuturor greutăților pe care le înfruntă, ținta urii în România. Dacă apoi se întorc în țară sunt deseori discriminați. Și pleacă iar.
În practică, prin acest tip de ignorare, prin acest dispreț, nu numai că nu se oprește fenomenul emigrării, dar el este accelerat. Românii sunt dați afară din propria țară.
Milogeală
Alt tipar întâlnit este acesta: „trebuie să vă întoarceți cu orice preț“. Multe dintre proiectele mai admirabile făcute față de diaspora vin din această gândire. Ea spune că principalele eforturi care trebuie făcute față de românii din afară ar fi bine să se concentreze pe întoarcerea lor în țară. Și că tot la ce este bună diaspora, în rest, e să dea bani, să fie taxată ca o vacă de muls.
Era o gândire de înțeles atunci când vorbeam de câteva sute de mii de oameni. Acum vorbim de milioane. Nu este nici realist să ne gândim că toți se pot întoarce în țară, că toți vor asta sau că toți vor accepta să rămână într-o România retrogradă, conservatoare și disfuncțională.
Mulți au familii întemeiate afară. Mulți au suferit în România sau o asociază cu probleme care, chiar dacă au fost între timp rezolvate, au rămas pentru ei definitorii. Și mai mulți sunt pragmatici. Singurul mod în care îi poți atrage înapoi pe cei care afară au educație mai bună pentru copii, servicii medicale care chiar le salvează viețile, infrastructură decentă și așa mai departe ar fi să aduci toate astea în România.
Or, guvernul actual pare mai preocupat să se lupte cu statul invizibil. Pardon, paralel. Sau era subteran?
O altă cale
Noi credem că diaspora nu e o entitate separată de țară. Nu există „noi și ei“. Atunci când un sfert din cetățenii tăi nu mai trăiesc în interiorul țării, trebuie să ne schimbăm modul de a gândi. Definițiile, dar mai ales politicile.
Existăm doar noi. Românii, împreună. Unii trăiesc la Ciorogârla și alții, în Eindhoven. Și trebuie să îi avem pe toți în vedere, cumva. La urma urmei, este mai ușor să ajungi din București la Milano, în ziua de azi, decât la Timișoara. De la Bruxelles ajungi cu mai puțină bătaie de cap la Bacău decât de la Arad.
Nu trebuie să limităm niciun drept și nici să discriminăm. Românii trebuie să poată reveni, investi și trăi în România când și cum vor și trebuie ajutați să facă asta mai ales dacă vin cu un capital, cu o expertiză, cu exemple de bune practici. Între timp, ei trebuie să poată fi reprezentați în Parlament cum se cuvine, să poată vota conform legii și să aibă acces la o serie mult mai amplă de servicii din partea statului român, legate cel puțin de educație și protecția drepturilor. Iar asta îi va face în mod natural să vrea apoi să susțină acel stat, inclusiv financiar.
Dacă vrem să schimbăm lucrurile, diaspora nu trebuie să fie un subiect lateral, puțin important, ci unul central pentru oricare partid sau guvernare. La fel ca oricare alt grup de populație care reprezintă cel puțin un sfert din numărul românilor.
Iar dacă românii din afară decid să vină oricând în țară și să protesteze, sau să organizeze proteste acolo unde se găsesc, vocea lor trebuie ascultată și luată în serios așa cum se cuvine!
articol preluat de pe platforma Mișcării România Împreună cu acordul autorului",https://www.notabn.ro/o-romanie-data-afara-din-romania/,2020-03-06,About The Author
378,378,notabn.ro,Simona Halep merge în optimi la Montreal după un meci maraton cu Anastasia Pavlyuchenkova,"Simona Halep, locul I WTA, a învins-o, joi, cu scorul de 7-6 (9), 4-6, 7-5, pe rusoaica Anastasia Pavliucenkova, locul 28 WTA, calificându-se în optimile de finală ale Rogers Cup, turneu de categorie Premier 5 care se desfăşoară la Montreal. Meciul a început, miercuri, fiind întrerupt la scorul de 4-3 pentru Pavliucenkova, din cauza ploii.
În faza următoare, Halep va evolua, tot joi noaptea cu Venus Williams, locul 14 WTA şi cap de serie numărul 13, care a eliminat-o pe Sorana Cîrstea, locul 54 WTA, cu 7-6 (4), 6-4, în turul al doilea.
Calificarea în optimi la Rogers Cup este recompensată cu un premiu de 29.010 dolari şi cu 105 puncte WTA.
Anul trecut, Halep a jucat în semifinale la Rogers Cup, când competiţia s-a disputat la Toronto. Ea a câştigat ediţia din 2016 a acestui turneu, tot la Montreal.",https://www.notabn.ro/simona-halep-merge-in-optimi-la-montreal-dupa-un-meci-maraton-cu-anastasia-pavlyuchenkova/,2020-03-06,About The Author
379,379,notabn.ro,Cine răspunde de intervenția din Piața Victoriei: Jandarmeria sau prefectul?,"Dragoș Pîslaru, fost ministru al Muncii în Guvernul Cioloș și cofondator al Mișcării România Împreună (RO+), spune că „orice insinuare că Jandarmeria a acționat de capul ei și că acest cap trebuie să cadă pe post de Moțoc este o manipulare grosolană“, făcând referire la informația potrivit căreia responsabilitatea intervenției din Piața Victoriei în timpul mitingului diasporei (și, mai ales, răspunderea juridică privind această acțiune) este în primul rând a Jandarmeriei, nu a prefectului, care doar a constrasemnat un ordin al Jandarmeriei.
„Am văzut în spațiul public încercarea disperată a PSD de a se disculpa, sugerând că prefectul «doar a contrasemnat» ordinul de intervenție represivă din Piața Victoriei. Legea este clară (L550/2004, articolul 34): «Intervenția în forță se dispune în scris de către prefect». Așadar, nu există nicio contrasemnare, ci asumarea directă a ordinului de către un prefect numit politic, pe un plan de intervenție pregătit în instituția condusă politic de către Ministerul Afacerilor Interne (MAI)“, explică Dragoș Pîslaru. Potrivit cofondatorului RO+, „orice insinuare că Jandarmeria a acționat de capul ei și că acest cap trebuie să cadă pe post de Moțoc este o manipulare grosolană. Discutăm despre o operațiune planificată politic prin ministrul Carmen Dan și, implicit, de prim-ministrul Viorica Dăncilă, inițiată politic prin ordin de către prefectul Speranța Cliseru, tolerată politic de primarul Capitalei, Gabriela Firea, și orchestrată politic de penalul Liviu Dragnea. Neîndoios că jandarmii trebuie să învețe lecția depolitizării și că nu ar fi trebuit să protejeze politicienii, ci cetățenii, dar marea vină este a politicienilor corupți din PSD“.
Ordinul de evacuare a Pieței Victoria la mitingul din 10 august a fost semnat de comandantul operațiunii Jandarmeriei din Piață, maiorul Laurențiu Cazan, iar prefectul Capitalei, Speranța Cliseru, doar a contrasemnat, potrivit comunicatului emis de Parchetul General în 16 august. „Menționăm că a fost atașat dosarului de urmărire penală Ordinul de intervenție din data de 10 august 2018 întocmit de către comandantul acțiunii și aprobat de prefectul municipiului București prin contrasemnare“, se arată în comunicatul Parchetului General. Procurorii verifică legalitatea actului „contrasemnat într-un colț“ de către prefect.
Jandarmii „au aruncat vina“ pe prefect. Informația că prefectul Capitalei, Speranța Cliseru, a semnat ordinul de evacuare a Pieței a fost livrată publicului la conferința de presă de sâmbătă, fără să fi fost adresată vreo întrebare în acest sens din partea jurnaliștilor.
foto: totb.ro",https://www.notabn.ro/cine-raspunde-de-interventia-din-piata-victoriei-jandarmeria-sau-prefectul/,2020-03-06,About The Author
380,380,notabn.ro,"Emil Boc:""Acum nu trebuie tăiate salariile, dar generaţiile următoare vor plăti factura dezmăţului actual""","Salariile în sectorul bugetar nu trebuie tăiate deocamdată, întrucât România şi Europa se află pe un trend de creştere economică, însă ţara consumă mai mult decât produce, iar mai devreme sau mai târziu generaţiile următoare vor trebui să deconteze nota de plată a acestui dezmăţ, a declarat Emil Boc, fost premier al României în perioada 2008-2012, acum primar al Clujului.
În 2010, în mandatul guvernului Emil Boc, salariile au fost reduse cu 25% în tot sistemul public, în contextul crizei economice mondiale de la acel moment. Boc a fost prezent miercuri, la Bucureşti, la conferinţa „Planul strategic pentru tehnologiile energetice”, organizată de Ministerul Energiei, şi a fost întrebat cum caracterizează situaţia economică a ţării, în calitate de fost prim-ministru.
„Vă pot spune foarte sincer şi direct: generaţiile următoare vor plăti factura dezmăţului actual. Să se înţeleagă că nimic nu este gratis pe lumea asta. Cu cât consumi mai mult decât produci, cu atât aduni datorii pe care le vor plăti pe viitor.
Acum suntem într-o perioadă mai fericită, Europa e pe creştere economică, lumea în general e pe creştere economică, costurile de îndatorare sunt mai mici, sunt mulţi dispuşi să te împrumute, cu alte cuvinte astăzi nu avem o problemă majoră.
Dar vă dau în scris că această factură a consumului exagerat de astăzi va fi plătită pe viitor, pentru că aşa e legea firii, când consumi fără acoperire, cineva trebuie să plătească factura. Şi vor plăti, mai devreme sau mai târziu, generaţiile următoare, acest lucru din punctul meu de vedere este foarte clar şi fără echivoc. Când se duce petrecerea şi vine decontul vor fi suferinţe”, a arătat Boc.
Întrebat dacă în perioada imediat următoare vor fi necesare măsuri precum tăierea salariilor, el a răspuns: „Nu, nu cred că vor fi tăieri, nu este cazul. Repet: astăzi, şi România, şi Europa sunt pe creştere economică, nu se poate vorbi de aşa ceva, dar în viitor cu siguranţă această factură a creşterilor economice bazate doar pe consum se va plăti mai devreme sau mai târziu”.
Jurnaliştii au dorit să afle care ar fi primele măsuri pe care le-ar lua dacă ar fi prim-ministru, iar el a indicat prioritizarea investiţiilor, întrucât bani există, dar nu sunt cheltuiţi eficient. „Ştiţi ce-aş face? De dimineaţă până seara aş vorbi de autostrăzi, infrastructură. Prima dată aş face România competitivă în infrastructură. În al doilea rând, aş face tot ce-mi stă în putinţă să investesc în inovare, în slujbele viitorului.
Avem o generaţie de talente extraordinare în această ţară, e poate cel mai important activ pe care ţara îl are. Slujbele viitorului vor veni din inovare; de acolo ne vom atrage cele mai bune investiţii şi locuri de muncă. Deci inovare în fiecare zi, pentru a ţine România unde este”, recomandă fostul premier.
Un alt avantaj mare al României este infrastructura de internet mai puternică decât în alte ţări din UE, pentru că noi am trecut direct la fibră optică. „M-ar preocupa și calitatea vieţii românilor, în special educaţia şi sănătatea. Aici sunt lucrurile unde românii au nevoie de un salt calitativ, pe care să îl resimtă în fiecare spital din această ţară şi în fiecare şcoală”, a adăugat Boc.
Întrebat de unde ar trebui luaţi aceşti bani de investiţii, el a afirmat că totul este prioritizarea bugetului.
„Avem cel mai mare buget din istoria României, nu am avut niciodată un asemenea buget. Numai că nu sunt prioritizate investiţiile în concordanţă cu interesele țării. Interesul naţional îţi cere să prioritizezi investiţiile şi le să finanţezi pe acelea aproape de finalizare, nu deschizi alte 10.000 când ai 2.000 de investiţii aproape de finalizare şi care se degradează, dar tu începi altele. Deci trebuie să ai capacitatea şi curajul să faci o prioritizare a investiţiilor în această ţară”, a completat Boc.
El şi-a amintit că, atunci când a ajuns premier, erau 46.000 de investiţii declanşate în România, unele chiar din perioada comunistă, iar primul lucru pe care l-a făcut cu Banca Mondială a fost ierarhizarea lor în funcţie de utilitate şi de gradul de finalizare.
„Noi am fost forţaţi să facem asta pentru că nu erau bani, era criză economică. Acum, când nu ai criză economică şi poţi mai detaşat să analizezi lucrurile, trebuie să ne preocupe acele investiţii care aduc valoare adăugată pentru toţi românii. Nu vom fi competitivi dacă nu ne vom axa să ne rezolvăm problemele de infrastructură, de conectivitate între provinciile istorice, între România şi Europa.
Aceasta nu înseamnă doar autostrăzi, dar şi cale ferată, mobilitate alternativă, care trebuie să fie o preocupare pentru noi în marile oraşe. Nu te mai poţi baza pe maşini în marile oraşe. Ne putem baza pe transport public, pe formele de sharing, pe metroul pe care îl deschidem în Cluj, pe trenul metropolitan, pe formele alternative de mobilitate pe care Europa le are de zeci de ani şi pe care noi acum le învăţăm”, a conchis primarul Clujului.
sursa: Ziua de Cluj",https://www.notabn.ro/42696-2/,2020-03-06,About The Author
381,381,notabn.ro,"Pavia, Italia. Placă comemorativă dedicată marelui transilvănean Simion Bărnuțiu","O placă comemorativă, în memoria fruntaşului revoluţiei de la 1848 din Transilvania, Simion Bărnuţiu a fost amplasată în curtea Alessandro Volta a Universităţii din Pavia, Italia, anunţă Ambasada României din Peninsulă. Placa a fost dezvelită azi, la ora locală 16.
Revoluţionarul transilvănean a obţinut doctoratul în drept la Universitatea din Pavia în anul 1854, reuşita sa fiind apreciată la acea vreme în mod deosebit de profesorii universităţii atât pentru notele obţinute, cât şi pentru faptul că Simion Bărnuţiu a reuşit să depăşească mai multe obstacole, politice şi economice, în obţinerea acestui titlu academic.
Iniţiativa amplasării plăcii aparţine Ambasadei României în Italia şi încununează eforturile susţinute ale misiunii diplomatice, de promovare a valorilor naţionale şi culturale româneşti în Peninsulă. Proiectul a fost realizat cu sprijinul financiar al Consiliului Judeţean Sălaj.
Dezvelirea plăcii a avut loc în prezenţa ambasadorului României în Italia, George Bologan, a unor oficialităţi italiene şi a unei delegaţii a Consiliului Judeţean Sălaj, condusă de preşedintele Marc Tiberiu.",https://www.notabn.ro/pavia-italia-placa-comemorativa-dedicata-marelui-transilvanean-simion-barnutiu/,2020-03-06,About The Author
382,382,notabn.ro,"Ultima zi a anului la Piatra Fântânele, ținutul lui Dracula. Album foto","Mohorâtă și rece este ultima zi a anului la Piatra Fântânele, în Pasul Bârgăului, acolo unde Contele Dracula domnește de secole peste întinderea nemărginită a văilor și a munților. O zi tipică de iarnă cu zăpadă bogată ce modelează peisaje de basm aidoma celor imaginate de scriitorul irlandez Bram Stoker, autorul romanului de mare succes ,,Dracula”, care plasează prima parte a capodoperei sale în Pasul Bârgăului, la hotarul dintre Transilvania și Moldova, acolo unde rafinatul Conte Dracula, personajul principal al cărții trăia într-un castel construit pe marginea unei prăpastii.
În capodopera lui Bram Stoker, locul unde se află castelul contelui vampir este descris sugestiv, descriere care se regăsește privind imaginile de mai jos: ,,Priveliştea era magnifică şi am stat s-o privesc, căci din locul unde mă aflam o puteam cuprinde în întregime. Castelul e chiar pe marginea unei prăpastii fără fund. O piatră aruncată pe geam ar cădea o mie de picioare fără să atingă nimic în calea ei. Cât vezi cu ochii, un ocean de vârfuri de brazi, întretăiat pe ici-colo de hăuri întunecate şi de câte un fir argintiu, râurile care clocotesc prin păduri” (Stoker, 2008, pag. 47) .
Foto: Florin Rus, Salvamont Bistrița-Năsăud",https://www.notabn.ro/ultima-zi-a-anului-la-piatra-fantanele-tinutul-lui-dracula-album-foto/,2020-03-06,About The Author
383,383,notabn.ro,Șapte echipe s-au calificat în optimile de finală ale Ligii Campionilor,"Șapte echipe s-au calificat seara trecută în optimile de finală ale Ligii Campionilor. Bayern Munchen are cele mai multe puncte strânse, 13 la număr, după 5-1 cu Benfica. Merge mai departe și Ajax Amsterdam, învingătoare cu 2-0 pe terenul lui AEK Atena, iar peste două săptămâni o va găzdui pe Bayern pentru stabilirea câștigătoarei grupei E.
Real Madrid nu mai poate pierde șefia grupei G, după ce s-a impus în Italia, scor 2-0, contra celor de la AS Roma. Pentru deținătoarea trofeului au înscris, în repriza a doua, Bale și Lucas Vazquez, dar romanii merg mai departe datorită succesului Viktoriei Plzen, 2-1, la Moscova, cu ȚSKA.
În grupa G, Juventus și Manchester United au obținut, cu rezultate de 1-0, punctele necesare pentru primăvară . Juve a trecut de Valencia, gol Mandzukic, în timp ce Fellaini a adus victoria lui United, în prelungiri, când deja mii de suporteri părăsiseră arena.
Cel mai interesant duel s-a desfășurat în grupa F, Olympique Lyonnais-Manchester City 2-2. Campioana Angliei a fost condusă în două rânduri, în urma dublei lui Cornet, însă Laporte și Aguero, cu lovituri de cap la faze fixe, au calificat-o pe City. Tot aici, Shaktar Donetsk a câștigat cu 3-2 contra lui Hoffenheim, astfel că o va primi în ultima rundă pe Lyon, pentru stabilirea calificatei în optimi.",https://www.notabn.ro/sapte-echipe-s-au-calificat-in-optimile-de-finala-ale-ligii-campionilor/,2020-03-06,About The Author
384,384,notabn.ro,"Handbal feminin, Liga Florilor: CS Gloria 2018 Bistrița-Năsăud câstigă în fața Universității Cluj după un meci eroic. VIDEO Horațiu Pașca și Mihaela Senocico","de Mihai Sărmășan
Echipa antrenată de Horațiu Pașca și Radu Moldovan, CS Gloria 2018 Bistrița-Năsăud, a reușit să câștige al doilea meci din acest campionat, handbalistele noastre impunându-se în această seară, pe teren propriu, în fața lui CSU Cluj-Napoca cu scorul de 27-23, după ce la pauză clujencele conduceau cu 11-10.
Cu o sală aproape plină, jucătoarele bistrițence au reușit să se desprindă de adversar în ultimele zece minute ale jocului, portărița Ana Maria Măzăreanu având din nou în finalul partidei câteva intervenții decisive. Jocul clujencelor a fost unul foarte bun, mai ales în faza de apărare, Mihaela Senocico, jucătoare originară din orașul nostru, fiind poate cea mai bună handbalistă a Universității Cluj în acest meci.
Au marcat pentru CS Gloria 2018: Oana Țiplea (9), Valentina Ardean Elisei (4), Nicoleta Dincă (4), Laura Pristăvița (3), Szilvia Szabo (3), Magdalena Paraschiv (2), Teodora Bloj (1), Daniela Rațiu (1). În poartă, Ana Maria Măzăreanu a salvat 11 din cele 25 de aruncări ale clujencelor pe poarta sa ( 44 % ), iar Ana Maria Inculeț 1 din 10 ( 10 %).
„Mă așteptam la un meci dificil cu CSU Cluj Napoca. Nu cred că mai există echipe mici sau mari, pentru toate au facut transferuri în vară. Liga Florilor e al doilea campionat ca valoare din lume. Atu-ul nostru în acest sezon va fi munca, munca și iar munca. Cred ca doar așa poți ajunge să ai succes !” a declarat la finalul meciului pentru pagina oficială de facebook a clubului, Horatiu Pașca, antrenorul principal al CS Gloria 2018 Bistrița Năsăud.
HORAȚIU PAȘCA ”Mă așteptam la un meci dificil cu CSU Cluj Napoca. Nu cred că mai există echipe mici sau mari, pentru toate au facut transferuri în vară. Liga Florilor e al doilea campionat ca valoare din lume. Atu-ul nostru în acest sezon va fi munca, munca și iar munca. Cred ca doar așa poți ajunge să ai succes !” – Horatiu Pasca, antrenor principal CS Gloria 2018 Bistrița Năsăud#HoratiuPasca #CSGloria2018BN #EchipaDeSufletABistritenilor Publicată de CS Gloria 2018 pe Duminică, 16 Septembrie 2018
Tot la finalul meciului, Mihaela Senocico, jucătoarea Universității Cluj, a oferit o scurtă declarație pentru Nota BN în care ne-a spus: „Un meci foarte încrâncenat de la început până la final, mă bucur că astăzi am făcut un pas înainte și am schimbat ceva în atitudinea noastră, iar pe viitor sper să adunăm puncte, fiindcă e din ce în ce mai greu la înfrângeri. Toate meciurile care ne așteaptă sunt grele, trebuie să muncim la antrenamente cât mai mult, astfel ca la ora jocurilor să fim cât mai pregătite. Echipa din Bistrița este o echipă frumoasă, cu jucătoare cu experiență, care se înțeleg foarte bine pe teren, mă bucur pentru ele, mă bucur că merg foarte bine în campionat și le doresc multă baftă în continuare.”
Etapa următoare, echipa noastră va juca în deplasare la CSM Slatina, joi 20 Septembrie 2018.
sursa foto: facebook CS Gloria 2018 Bistrița-Năsăud",https://www.notabn.ro/handbal-feminin-liga-florilor-cs-gloria-2018-bistrita-nasaud-castiga-in-fata-universitatii-cluj-dupa-un-meci-eroic-video-horatiu-pasca-si-mihaela-senocico/,2020-03-06,About The Author
385,385,notabn.ro,36 de hoteluri s-au înscris în Programul Litoralul pentru toţi,"36 de hoteluri s-au înscris în Programul ,,Litoralul pentru toţi”, program care a debutat deja şi se va încheia pe 14 iunie.
Turiştii pot beneficia de cazare la mare plătind între 160 şi 600 de lei pentru o săptămână.
Potrivit Federaţiei Patronale din Turismul Românesc sunt aşteptaţi în jur de 15.000 de turişti.
,,Litoralul pentru toţi” este singurul program social din România susţinut integral de mediul de afaceri, adică de patronatele hoteliere autohtone.
Tarifele percepute sunt neschimbate de cinci ani, iar hotelurile acceptă vouchere de vacanţă.",https://www.notabn.ro/36-de-hoteluri-s-au-inscris-in-programul-litoralul-pentru-toti/,2020-03-06,About The Author
386,386,notabn.ro,"Locuitorii din Nadăș (județul Arad) sunt disperați. Au pierdut satul în instanță, printr-o decizie irevocabilă pronunțată în 6 februarie","Locuitorii satului Nadăș din județul Arad au ajuns la capătul răbdării. După ani de zile în care au umblat prin tribunale, marți, 6 februarie 2019, au aflat că și-au pierdut satul printr-o decizie irevocabilă pronunțată de Tribunalul Olt care a decis ca aproape toate terenurile din localitatea arădeană să reintre în proprietatea familiei Colţeu, care a fost împroprietărită, în anul 2006.
Anul trecut, în septembrie, sentinţa prin care familia Colţeu a fost împroprietărită cu terenuri în Nadăș a fost desfiinţată de Judecătoria Balş, dar decizia nefiind definitivă a fost atacată cu recurs Tribunalul Olt care a pronunțat decizia definivită din 6 februarie și care certifică faptul că nădășenii au rămas, practic, fără sat, deoarece familia care a câștigat terenurile are drept și de clădirile de pe acestea.
Deși locuitorii din Nadăș susțin că familia Colțeu ar fi falsificat documente de moștenire pe bază căreia a fost pusă în posesie și, deși, Curtea de Apel Timișoara a desființat mai multe documente din cele care arată moștenirea familiei care a întabulat 9000 ha din Nadăș, totuși Tribunalul Olt a dat câștig de cauză acestei familii, printr-o sentință irevocabilă, spre disperarea sătenilor care s evăd nevoiți să-și părăseasca satul deși aici au trăit moșii și strămoșii noștri.",https://www.notabn.ro/locuitorii-din-nadas-judetul-arad-sunt-disperati-au-pierdut-satul-in-instanta-printr-o-decizie-irevocabila-pronuntata-in-6-februarie/,2020-03-06,About The Author
387,387,notabn.ro,UE alocă 12 mil. euro pentru bilete gratuite de tren tinerilor de 18 ani. Vezi pentru ce,"Parlamentul European a adoptat astăzi Bugetul Uniunii Europene (UE) pentru anul 2018, în valoare de 160,1 miliarde de euro.
Europarlamentarul Român, Siegfrid Mureșan, a avut o bună contribuție în alcătuirea bugetului Uniunii Europene pentru anul 2018. În urma propunerilor deputatului european Siegfried Mureșan, Bugetul UE 2018 prevede și lansarea Programului de acordare a unui bilet gratuit de tren valabil timp de o lună în 30 de țări europene pentru fiecare tânăr care împlinește 18 ani și care vrea să viziteze Europa. Programul primește o finanțare inițială pentru anul viitor de 12 milioane de euro.
Parlamentul European a adoptat astăzi Bugetul Uniunii Europene (UE) pentru anul 2018, în valoare de 160,1 miliarde de euro care a fost negociat de eurodeputatul român Siegfried Mureșan. În forma sa finală, Bugetul UE 2018 prevede mai mulți bani pentru crearea de locuri de muncă, pentru investiții în cercetare, inovare și siguranța cetățeanului față de proiectul inițial propus de Comisia Europeană, a declarat, la finalul votului din plen, deputatul european Siegfried Mureșan, negociatorul-șef al Parlamentului European pentru Bugetul UE din 2018.
Față de propunerea inițială a Comisiei Europene, Bugetul UE din 2018, în forma finală adoptată astăzi, prevede creșterea alocărilor pentru programe privind reducerea șomajului în rândul tinerilor, pentru cercetare, inovare și siguranță, precum și pentru statele din Vecinătatea estică, inclusiv Republica Moldova. Astfel, programe-cheie care contribuie la crearea de locuri de muncă și creștere economică au alocat în 2018, după cum urmează: 11,2 miliarde de euro pentru Programul de cercetare și inovare „Orizont 2020” (+110 milioane de euro față de propunerea Comisiei Europene), 2,3 miliarde de euro pentru Programul de mobilitate universitară „Erasmus+” (+54 de milioane de euro), 59 de miliarde de euro pentru fermierii europeni, 354 de milioane de euro pentru Programul pentru competitivitatea întreprinderilor și pentru IMM-uri „COSME” (+15 milioane de euro) și 350 de milioane de euro pentru Inițiativa privind ocuparea forței de muncă în rândul tinerilor (+116,7 milioane de euro). De asemenea, vor fi alocate 2.7 miliarde de euro pentru infrastructură prin Mecanismul „Conectarea Europei”.
Totodată, în Bugetul UE din 2018 sunt alocate 602,5 milioane de euro pentru statele din Vecinătatea estică, inclusiv Republica Moldova (+58,5 milioane de euro față de bugetul pentru anul 2017).
O altă finanțare în premieră, de 1,2 milioane de euro, vizează realizarea unui proiect-pilot pentru lansarea unui program tip „Erasmus” destinat tinerilor jurnaliști și specialiști în comunicare, marketing și IT din Europa.
„Obiectivul meu a fost ca cele trei mari priorități pe care mi le-am asumat – creșterea economică, locurile de muncă și siguranța cetățeanului – să primească mai mulți bani anul viitor. Mi-am atins aceste obiective și Uniunea Europeană va avea în 2018 un buget care corespunde nevoilor și așteptărilor cetățenilor europeni care se regăsesc tocmai în aceste priorități. Este un buget care va asigura mai multă creștere economică, mai multe locuri de muncă, în special pentru tineri, dar și mai multe investiții în cercetare, inovare și siguranța cetățeanului”, a declarat deputatul european Siegfried Mureșan după adoptarea Bugetului UE în plenul Parlamentului European.",https://www.notabn.ro/ue-aloca-12-mil-euro-pentru-bilete-gratuite-de-tren-tinerilor-de-18-ani-vezi-pentru-ce-2/,2020-03-06,About The Author
388,388,notabn.ro,Gabriela Firea a aprobat mitingul Diasporei de pe 10 august,"Primarul general al Capitalei, Gabriela Firea, a aprobat mitingul Diasporei de pe data de 10 august, la care organizatorii au anunţat prezenţa a unui milion de persoane. Traficul va fi restricţionat pe mai multe străzi din jurul Pieţei Victoriei din Capitală.
„În urma întâlnirii de lucru cu reprezentanţii tuturor instituţiilor responsabile de ordinea, liniştea publică şi siguranţa cetăţenilor – Prefectura Capitalei, Direcţia Generală de Poliţie a Municipiului Bucureşti, Brigada de Poliţie Rutieră, Poliţia Locală, Jandarmeria, S.R.I., R.A.T.B., Serviciul de Ambulanţă Bucureşti-Ilfov, Inspectoratul pentru Situaţii de Urgenţă, precum şi reprezentanţi ai Direcţiilor din Primăria Capitalei cu atribuţii în acest domeniu – Primarul General al Capitalei, Gabriela Firea, a aprobat solicitarea Federaţiei Românilor de Pretutindeni de a organiza o manifestaţie de protest în Piaţa Victoriei, în data la 10 august 2018, la care sunt anunţate să participe 1 milion de persoane”, se arată într-un comunicat al Primăriei Capitalei, remis luni MEDIAFAX.",https://www.notabn.ro/gabriela-firea-a-aprobat-mitingul-diasporei-de-pe-10-august/,2020-03-06,About The Author
389,389,notabn.ro,Fostul şef al ANI Horia Georgescu a fost achitat definitiv de Înalta Curte de Casaţie şi Justiţie (ICCJ),"Fostul şef al ANI Horia Georgescu a fost achitat definitiv de Înalta Curte de Casaţie şi Justiţie (ICCJ) în dosarul privind despăgubirile de la ANRP.
Instanţa a admis, marţi, apelul declarat de Georgescu faţă de sentinţa prin care Curtea de Apel Bucureşti îl condamnase, pe 14 februarie 2018, la 4 ani de închisoare cu executare.
„În baza art. 396 alin. 1 şi 5 raportat la art. 16 alin. 1 lit. b teza I C.proc.pen. achită inculpatul Georgescu Horia, pentru infracţiunea de abuz în serviciu, prevăzută de art./2 din Legea nr.78/2000 rap. la art. 297 alin. 1 C.pen. şi art.309 C.pen. cu aplic.art.35 al.1 C.pen. şi art.5 C.pen. Constată că inculpatul a fost reţinut pentru 24 de ore în data 16.03 2015 şi arestat preventiv de la 18.03.2015 la 09.07.2015”, se arată în hotărârea ICCJ.",https://www.notabn.ro/fostul-sef-al-ani-horia-georgescu-a-fost-achitat-definitiv-de-inalta-curte-de-casatie-si-justitie-iccj/,2020-03-06,About The Author
390,390,notabn.ro,"Emil Boc către studenţii din alte judeţe: ""Îţi laşi cărţile, de ce ai nevoie la cămin şi duci maşina înapoi acasă.""","Primarul Emil Boc revine cu un mesaj pentru studenţii care vin cu mașinile la Cluj-Napoca și le parchează pe unde apucă, de multe ori blocând traficul rutier. Asta după ce, la începutul lunii, îi spunea unui tânăr din Oradea, student la UTCN: „Locul maşinilor e în parking. Mergeţi pe jos, e plăcut cu o domnişoară la braţ”.
“Am un mesaj foarte clar: studenții trebuie să înțeleagă că la Cluj nu pot veni și să lase mașina cum era pe Observator. Erau 50 de mașini care blocau o bandă de circulație şi nu mai putea traficul în comun să folosească banda. Fiecare trebuie să găsească soluţii. Vine cu mașina la Cluj, își lasă materialele, își lasă cărțile sau de ce are nevoie pentru căminul studențesc și mașina o duce înapoi acasă sau găsește altă soluție, dar nu în stradă, în fața căminului pentru că nicăieri în lume nu mai poți avea pretenția să ai mașina parcată la geam”, a spus Boc.
Primarul Clujului a dat exemplul străzii Obserbvatorului, din cartierul Zorilior, unde acum se circulă pe 4 benzi: „În Observator am reușit să eliberăm carosabilul. Am avut două benzi ocupate cu mașini. Astăzi se circulă pe 4 benzi în Zorilor fără probleme. Acolo vom introduce un plan de modernizare inclusiv pentru piste de biciclete pentru că spațiul permite. S-a fluidizat traficul pentru că primul lucru pe care l-am spus a fost că bulevardele mari să fie pentru trafic și nu pentru mașini parcate”.",https://www.notabn.ro/emil-boc-catre-studentii-din-alte-judete-iti-lasi-cartile-de-ce-ai-nevoie-la-camin-si-duci-masina-inapoi-acasa/,2020-03-06,About The Author
391,391,notabn.ro,"Președintele României către PSD+ ALDE+UDMR: ""În numele românilor vă rog să terminați cu această țopăială fiscal-bugetară""","Președintele României, domnul Klaus Iohannis, a susținut joi, 29 iunie a.c., la Palatul Cotroceni, un discurs în cadrul ceremoniei de depunere a jurământului de învestitură în funcţie a membrilor Guvernului României, fiind extrem de critic privind prestaţia coaliţiei de guvernare şi solicitând acesteia „în numele românilor” să termine „cu această țopăială fiscal-bugetară”.
„Domnule Președinte al Senatului,
Domnule Președinte al Camerei Deputaților,
Domnule Președinte al Curții Constituționale,
Onorată asistență,
Bine ați venit!
Domnule Prim-ministru Tudose,
Onorați membri ai Guvernului,
Vă felicit pentru învestitură și vă doresc mult succes. Noi, românii, și dumneavoastră avem mare nevoie de un succes guvernamental. Au trecut abia șase luni de când ne-am întâlnit aici pentru a învesti un guvern PSD – ALDE, după ce au fost câștigate alegerile parlamentare de către această coaliție.
O formulă scurtă, foarte scurtă, care ar caracteriza aceste prime șase luni din mandatul coaliție PSD – ALDE ar putea suna: „Ați băgat țara în criză fiindcă nu ați știut să guvernați”. Că a fost vina sau că este vina fostului Prim-ministru care nu s-a pus singur acolo, dar din păcate nu a știut să plece singur, sau a altcuiva, nu este o analiză pe care trebuie să o fac eu sau românii, este o analiză pe care, probabil, ați făcut-o sau o veți face în coaliție. Dar faptele rămân și dovadă că această formulă scurtă de concluzii este adevărată este chiar moțiunea de cenzură prin care ați demis propriul Guvern. Și asta o noutate în spațiul democratic european.
Fostul guvern nu va rămâne în istorie pentru scurtimea mandatului, au fost alții care au avut mandate mai scurte, ci după părerea mea, fostul guvern va rămâne în istorie pentru nefericita Ordonanța 13, iar coaliția PSD – ALDE prin faptul că și-a demis prin moțiune de cenzură propriul guvern.
Acum, după ce unii s-au străduit destul de mult să termine repede această criză, găsim coaliția cu un nou guvern și, surprinzător, cu un nou program de guvernare. Noi taxe se anunță pentru români, noi impozite. După ce abia am promulgat legea prin care cresc salariile românilor deja se anunță contramăsuri. Programul de guvernare a fost schimbat în puncte sensibile.
Nu veți mai putea merge în față românilor cu argumentul că acest program de guvernare a fost votat.
Este dreptul legitim al coaliției să meargă cu ce program de guvernare dorește în Parlament și dacă obține votul de învestitură, Guvernul se va apuca de treabă dar, în șase luni, schimbăm de la reduceri de taxe la reintroduceri de taxe, de la creșteri de salarii la taxă de solidaritate. Un astfel de comportament cu certitudine nu se încadrează în ceea ce se numește predictibilitate fiscal-bugetară. Un astfel de comportament guvernamental cu siguranță induce dubii în rândul mediului de afaceri. Dacă va fi sustenabil, nu știm, nu am văzut astfel de calcule, dar stimați PSD-işti, ALDE-işti, UDMR-işti, în numele românilor vă rog să terminați cu această țopăială fiscal-bugetară, taxa de solidaritate.
Domnule Prim-ministru, onoraţi membri ai Guvernului, fiți solidari cu românii şi guvernați responsabil! Vă solicit să guvernați în așa fel încât să ne încadrăm în marja de deficit de 3%. Vă solicit să guvernați în așa fel încât românii să aibă garanția că Guvernul României apără și promovează statul de drept. Nu-mi doresc niciodată să mai avem sincope de tipul Ordonanței 13.
Domnule Prim-ministru,
Onoraţi membri ai Guvernului,
Vă rog să faceți tot ce este necesar pentru a arăta partenerilor noștri din NATO, din Uniunea Europeană, aliaţilor noştri, că suntem oameni serioși, suntem o țară serioasă, cu toate sincopele politice, și că știm să ne respectăm angajamentele. Dovediţi că ştim să respectăm angajamentul de 2% pentru cheltuieli de apărare, aşa cum am promis aliaţilor din NATO. Dovediţi că suntem capabili să ţinem deficitul bugetar sub control, să promovăm investiţii publice şi private, să avem în continuare creştere economică, aşa cum ne-am angajat faţă de partenerii din Uniunea Europeană. Fie ca această a doua încercare de guvernare să aibă mai mult succes decât prima. Eu mi-o doresc, românii şi-o doresc şi pot doar să sper foarte tare că şi dumneavoastră vă doriţi acelaşi lucru. În acest sens, încă o dată, succes!”",https://www.notabn.ro/presedintele-romaniei-catre-psd-aldeudmr-numele-romanilor-va-rog-sa-terminati-cu-aceasta-topaiala-fiscal-bugetara/,2020-03-06,About The Author
392,392,notabn.ro,Se schiază în toată țara,"Starea pârtiilor este bună în aproape toată țara. În majoritatea stațiunilor și nu numai, stratul de zăpadă este între 30-180 de cm. Așadar pentru iubitorii schiatului este un weekend foarte bun pentru o minivacanță.
Iată starea pârtiilor din țară.
Arieșeni-2 pârtii 60 cm stratul de zăpadă
Băile Harhita, 7 pârtii-60 cm, Azuga 7 pârtii 40 cm, Bâlea Lac, 2 pârtii-177 cm,
Borșa, 4 pârtii 55 cm, Borsec 4 pârtii-30 cm, Bușteni-3 pârtii 50 cm
Câmpulung Moldovenesc, 4 pârtii, stratul de zăpadă este de 40 cm, Cavnic, 9 pârtii-60 cm,
Gura Humorului, 2 pârtii-30 cm, Madaras, 4 pârtii-60 cm, Mărișel, 4 pârtii-30 cm,
Păltiniș, 8 pârtii-60 cm, Parâng, 7 pârtii-60 cm, Pasdul Mestecănis, 4 pârtii-50 cm
Muntele Băișorii, 5 pârtii-42 cm stratul de zăpadă
Poiana Brașov, 9 pârtii-90 cm, Predeal, 8 pârtii-40 cm, Rânca 6 pîrtii-60 cm,
Sinaia 16 pârtii-40 cm,Semenic, 7 pârtii-40 cm
Stâna de Vale 3 pârtii-73 cm, Șuior, 5 pârtii-40 cm, Sureanu 10 pârtii-66 cm,
Toplița 2 pârtii-40 cm, Sovata, 2 pârtii-30 cm
Vatra Dornei 5 pârtii-40 cm, Voineasa 7 pârtii-115 cm.
La Bistrița nu se poate schia, stratul de zăpadă fiind de zero cm.
foto: pârtia Borșa",https://www.notabn.ro/se-schiaza-toata-tara/,2020-03-06,About The Author
393,393,notabn.ro,"Plt. adj. pr. (r) Maria Ivan, o viață în slujba medicinei militare","Anual, în 21 august, Armata României sărbătorește Ziua Medicinei Militare pentru a-și arăta recunoștința față de oamenii în uniformă care servesc această armă. Sau, față de cei care au servit-o și care își aduc aminte cu nostalgie de clipele în care au vegheat la sănătatea colegilor în țară ori departe de casă în Teatrele de Operații. Printre aceștia din urmă se numără și plt. adj. pr. (r) Maria Ivan, asistenta medicală care a servit Armata României cu pasiune și devotament timp de 30 de ani, inclusiv în Teatrele de Operații, ca participantă la trei misiuni în Irak și Afganistan.
De Ziua Medicinei Militare, plt. adj. pr. (r) Maria Ivan a avut amabilitatea să ne împărtășească câteva dintre gândurile domniei sale: ,,Am participat, alături de colegii mei din compartimentul medical, la trei misiuni internaționale in Teatrele de Operații Irak și Afganistan. De fiecare dată, am plecat cu gândul că noi, mai mult ca oricare, trebuie să ne ducem la îndeplinire misiunea onorabilă de a veghea la menținerea stării de sănătate a colegilor nostri. Pentru asta, am făcut tot ce ne-a stat în putintă, ca atunci când ei au avut nevoie de noi, să fim mereu la datorie. Și, vă mărturisesc că, nu a fost deloc ușor în condițiile de acolo, dar cred cu tărie că la întoarcere am putut raporta ,,misiune îndeplinită”. Așadar, sunt mândră să fac parte din onorabila categorie de militari ,,Arma Medical”!
După 30 de ani în slujba Armatei României și implicit a medicinei militare, anii trecuți, plt. adj. pr. (r) Maria Ivan a spus: ,,Adio, arme”. Nu poate însă sta departe de camarazii pe care-i urmărește la fiecare activitate publică. Pentru că, nu-i așa, odată îmbracată haina militară, ești militar pentru o viață!",https://www.notabn.ro/plt-adj-pr-r-maria-ivan-o-viata-in-slujba-medicinei-militare/,2020-03-06,About The Author
394,394,notabn.ro,Bianca Andreescu va juca finala turneului WTA de la Auckland,"de Mihai Sărmășan
Bianca Andreescu s-a calificat, sambata dimineata, in finala turneului de la Auckland, dotat cu premii in valoare totala de 250.000 de dolari.
Adolescenta de origine romana, ajunsa pe tabloul principal al turneului din Noua Zeelanda dupa ce a trecut de calificari, a invins-o categoric in semifinale pe favorita numarul 3, Su-wei Hsieh cu scorul de 6-3, 6-3, partidă care a durat o ora si 22 minute.
In finala programata maine dimineata, tenismena in varsta de 18 ani o va intalni pe favorita numarul 2 si campioana en-titre, nemtoaica Julia Goerges, care a trecut in semifinale de Viktoria Kuzmova, scor 6-1, 7-6 (6).
Pentru sportiva care reprezinta Canada va fi prima finala WTA din cariera, dupa un parcurs de-a dreptul fantastic:
turul I: 6-4, 7-6 (6) cu Timea Babos;
turul II: 6-4, 6-4 cu Caroline Wozniacki;
sferturi: 6-7 (1), 6-1, 6-3 cu Venus Williams;
semifinale: 6-3, 6-3 cu Su-wei Hsieh.
Pe langa meciurile de pe tabloul principal, Bianca a obtinut alte trei victorii in calificari:
6-2, 6-0 cu Kristina Kucova;
7-5, 6-1 cu Jaimee Fourlis;
3-6, 6-3, 6-3 cu Laura Siegemund.
Odata cu calificarea in finala, Bianca Andreescu si-a asigurat un cec in valoare de 21.400 de dolari si 180 de puncte in clasamentul WTA.",https://www.notabn.ro/bianca-andreescu-va-juca-finala-turneului-wta-de-la-auckland/,2020-03-06,About The Author
395,395,notabn.ro,Marea resursă a României. Diaspora românească.,"de Alin Seserman
În ultimii trei ani s-a vorbit foarte mult de diaspora românească, s-au inițiat legi pentru a fi reprezentați mai bine, s-au realizat programe de finanțare pentru ca românii din afara țării să poată aplica. În urma alegerilor prezidențiale din 2014, autoritățile au văzut, cât de mult poate să conteze această mare comunitate a românilor de pretutindeni. În 1999 s-a constituit acest organism guvernamental, al românilor de pretutindeni, care urmărea menținerea relațiilor cu românii aflați în străinătate, însă nu putem spune că în toți acești ani i-am simțit foarte mult prezența. Românii aflați în afara țării au fost uitați de autorități. Avem doar estimări al numărului lor în diverse țări. Altfel, fiecare s-a descurcat cum a putut.
Numărul românilor plecați din țară este estimat în jurul a patru milioane de cetățeni. Un număr impresionant. Doar în anul 2007 au plecat aproximativ o jumătate de million de români. În 2016 s-a realizat, poate, cel mai mult dimensiunea acestei mari comunități românești.
Sigur că principalul motiv al plecărilor a fost cel de căutare a unei vieți mai bune, însă și statul roman și-a împins încet, încet cetățenii spre decizia de a părăsi țara. Salariile mici, mizeria, corupția, lipsa de șanse, a competiției oneste, au fost principalele resorturi care au stat la baza deciziei. Sigur că fenomenul este întâlnit în majoritatea țărilor. E un proces normal care va exista întotdeauna. Mai important e cum gestionează statul acest lucru, cum îl poate chiar transforma într-un avantaj atât pentru el, cât, mai ales, pentru cetățenii săi. Astăzi realizăm, poate, mai mult decât altădată consecințele acestei mari migrații și totodată ce ar însemna dacă ei s-ar întoarce.
Astăzi statul român, autoritățile, cei implicați direct în decizii de la nivel local sau central pot motiva cetățenii să se întoarcă acasă. În acest moment s-au creat condițiile pentru o repatriere a românilor. Salariile în afara țării sunt mai mari, dar asta nu înseamnă neapărat că nivelul de trai este mai ridicat. Chiria mare, serviciile scumpe din alte părți, fac de multe ori ca banii câștigați să nu fie în fapt mai mulți decât ceea ce se câștigă în România. Adică 1200 de euro câștigați la noi în IT sau management, e de multe ori mai mult decât 1800 de euro în Finlanda sau UK. La fel putem discuta de constructori, instalatori, bucătari sau alte meserii. De asemenea, în administrația publică din țară, câștigurile sunt foarte mari. Sigur că avem și contraexemple, însă în acest moment în România există poate mai multe oportunități decât în multe alte țări. Pe fondul plecării, mulți străini au venit în România. Mulți străini au făcut bani buni în România în ultimii ani. Să nu ne imaginăm că toți au venit cu milioane de euro. Unii au venit cu telefonul mobil și au reușit, fiindcă au simțit că în România sunt oportunități în domenii ca alimentație publică sau imobiliare.
Administrația românească nu conștientizează astăzi că diaspora este o bogăție în sine, ca agricultura sau turismul.
Din România au plecat tineri care s-au specializat în țări ca Germania sau Italia și care pot crește foarte mult nivelul țării. Orice echipă formată din patru tineri și nu numai tineri, dacă se întorc și își fac o companie de construcții, instalații, amenajări interioare, ateliere auto și multe altele, pot câștiga poate mult mai mult ca în țările unde lucrează ca angajați. E valabil și pentru bucătari sau alte meserii.
Dacă 1% din românii plecați s-ar întoarce și și-ar deschide o afacere cu cinci angajați, PIB-ul României ar putea crește impresionant, poate chiar cu 2%, ceea ce ar însemna miliarde de euro pentru țară anual. Să nu uităm că banii atrag alți bani.
De asemenea, putem impulsiona foarte mult economia prin promovarea țării de către diaspora. Astăzi, dacă fiecare român plecat ar convinge alte trei persoane să-și petreacă câteva zile în țară, impactul economic ar fi uriaș.
Marele rol în tot acest proces de reîntoarcere a românilor acasă îl pot avea autoritățile. Prin crearea unei mari baze de date, cu informații despre toți cetățenii fiecărei localități, discuții cu ei, prezentarea oportunităților. Autoritățile ar trebui să știe unde lucrează românii, dacă aceste persoane nu sunt traficate. Astăzi statul roman nu știe de multe femei care sunt prizoniere, sclave chiar.
Românii, din 1947 au fost alungați din țară prin diverse forme. După 1990 lucrurile au rămas în mare la fel, au fost ținuți la cozi la buletine, la vot, la vamă, peste tot. Pe lângă asta cei mai mulți nu percep schimbările care totuși au avut loc, nu văd oportunitățile. Ei știu că se dă șpagă, că e multă birocrație, că a-ți face o firmă e un lucru complicat. Când vin acasă aud poveștile de rău, de multe ori spuse de cei care n-au reușit și tabloul prezentat este sumbru.
Cu toate acestea, ei se întorc mereu bucuroși să-și revadă țara. Mai trebuie ca statul să facă ceva concret pentru ei. Să-i informeze, să le arate posibilitățile, să le trimită cărți copiilor lor, să le ofere programe pentru vacanțele școlare, programe pentru copii talentați sau foarte buni la învățătură.
Fiecare primar al României ar trebui să organizeze o zi a diasporei românești pentru a le ști problemele și pentru a le prezenta oportunitățile dacă se întorc acasă.
Anul 2018 poate fi unul de răscruce pentru România. Unul în care România, statul roman poate reface acea legătură de încredere cu românii plecați în afară, prin astfel de acțiuni. Autoritățile trebuie să realizeze că au o datorie față de acești oameni și e nevoie de o acțiune patriotică. Statul român încă nu realizează că diaspora românească poate face în continuare foarte mult pentru țară. Că poate fi cel mai mare partener și investitor pentru România, iar noi (dar și ei), putem cîștiga enorm din reîntoarcerea lor acasă. Anul 2018, anul simbol al tuturor românilor, poate rămâne unul de referință pentru istoria țării. Se poate realiza o nouă mare Unire a românilor.
România trebuie să invite pe toți românii din lume să participe la Centenar.
A venit vremea reîntoarcerii, este mesajul pe care autoritățile trebuie să-l spună cu fiecare ocazie. Ar fi un act de reparare a multor nedreptăți.
articol apărut în august 2017",https://www.notabn.ro/marea-resursa-a-romaniei-diaspora-romaneasca/,2020-03-06,About The Author
396,396,notabn.ro,Acțiune de curățenie în Munții Rodnei,"Reprezentanți ai Romsilva de la Parcul National Muntii Rodnei și peste 170 de voluntari, elevi și cadre didactice, au participat sâmbătă la campania de curățenie Let’s do it, Romania!, igienizând trei trasee turistice de pe raza parcului, Cascada Cailor, în colaborare cu Primăria Borșa, Valea Anieșului și Valea Cobășel – Vârful Ineu.
În urma acțiunii au fost colectate aproximativ 1.500 de kilograme de deșeuri.
Direcțiile silvice și administrațiile celor 22 de parcuri naționale și naturale s-au implicat sâmbătă în cea mai amplă acțiune de igienizare la nivel național, Ziua de Curățenie Națională în România, cu ocazia World Cleanup Day.",https://www.notabn.ro/actiune-de-curatenie-in-muntii-rodnei/,2020-03-06,About The Author
397,397,notabn.ro,Vântul puternic a doborât mai mulți copaci în Bistrița,"Vântul puternic din ultimele ore a produs mai multe pagube în localitățile din Bistrița-Năsăud. Inspectoratul Județean pentru Situații de Urgență a trimis un comunicat de informare a situației.
”Acoperișul unei case din localitatea Rebra a fost afectat, a intervenit Comitetul Local pentru Situații de Urgență Rebra iar un brad s-a rupt pe str. Trandafirilor, în Bistrița. De asemenea, mai mulți copaci copacii au căzut Bistrița, pe str. Zorelelor, Calea Moldovei, Zăvoaie, unde au fost alocate echipaje de la Detașamentul de Pompieri Bistrița, respectiv SVSU Bistrița. Un beci a fost inundat pe strada Soarelui, în Bistrița (caz gestionat de SVSU Bistrița). De asemenea, între orele 9.30 – 12.00, o linie de medie tensiune între Năsăud și Rodna a fost afectată (aproximativ 5.600 abonați) – situație gestionată si remediată echipaje specializate de la Electrica. Din cauza vântului puternic, pot apărea situaţii cu defecţiuni de natura electrică la liniile de tensiune din judet, dar echipajele specializate ale furnizorului de energie electrică sunt în teren pentru remedierea situaţiilor punctuale. La această oră, se circulă pe toate drumurile naționale și județene, în condiții de iarnă, mai ales în zonele montane. CJSU Bistrița Năsăud monitorizează întreaga situație operativă din județ”.",https://www.notabn.ro/vantul-puternic-a-doborat-mai-multi-copaci-in-bistrita/,2020-03-06,About The Author
398,398,notabn.ro,Sindicatul Naţional al Funcţionarilor Publici nemulțumit că angajații nu-și primesc salariile înainte de Paști,"Sindicatul Naţional al Funcţionarilor Publici (SNFP) solicită Ministerului Muncii să comunice motivele pentru care angajaţii sistemului instituţional al ministerului nu au primit salariile înainte de Paşte, similar celorlaţi bugetari, aşa cum a dat asigurări premierul Viorica Dăncilă.
,,Sindicatul Naţional al Funcţionarilor Publici – SNFP, organizaţie sindicală care reprezintă funcţionari publici şi personal contractual de la nivelul Administraţiei Publice Centrale şi Locale, solicită public Ministerului Muncii şi Justiţiei Sociale să comunice motivele pentru care angajaţii sistemului instituţional al Ministerului Muncii nu au primit, la fel ca celelalte categorii de bugetari, drepturile salariale înaintea Sărbătorilor Pascale, aşa cum ne asigura prim-ministrul, doamna Viorica Dăncilă, în declaraţiile publice din zilele precedente”, se arată într-un comunicat al sindicatului, remis, joi, AGERPRES.
Astfel, reprezentanţii sindicatului apreciază că salariile angajaţilor bugetari se acordă în mod discreţionar.
,,Decizia de a nu acorda drepturile salariale înaintea Paştelui a produs o dezamăgire extrem de mare în rândul angajaţilor sistemului instituţional al Ministerului Muncii, având în vedere faptul că, în mod tradiţional, Sărbătoarea Paştelui implică pentru toate familiile de români cheltuieli suplimentare. Considerăm că, la fel ca şi celelalte categorii de angajaţi, membrii noştri de sindicat din cadrul sistemului instituţional al Ministerului Muncii şi Justiţiei Sociale ar fi apreciat foarte mult o decizie în acest sens”, se mai spune comunicatul SNFP.
Miercuri, Ministerul Muncii a anunţat că angajaţii instituţiei ,,nu au solicitat plata în avans a salariilor, care vor fi achitate la termen, pe 15 ale lunii, motiv pentru care MMJS nu a făcut o solicitare de devansare a termenului către Ministerul de Finanţe”.
,,În principiu, astfel de solicitări au fost făcute de instituţii care aveau zi de salariu în perioada 6 – 9 aprilie, care sunt zile libere”, potrivit unui comunicat al Ministerului Muncii.
Plăţile care se află în sarcina Autorităţii Naţionale pentru Plăţi şi Inspecţie Socială (alocaţii pentru copii, indemnizaţii de creştere a copilului, stimulent de reinserţie, prestaţii pentru handicap şi altele) din coordonarea Ministerului Muncii şi Justiţiei Sociale au fost devansate doar pentru cazurile în care, de regulă, se plăteau în perioada 6 – 9 aprilie (zile libere), urmând ca plata pentru celelalte să se facă la termenul obişnuit, au precizat oficialii ministerului.",https://www.notabn.ro/sindicatul-national-al-functionarilor-publici-nemultumit-ca-angajatii-nu-si-primesc-salariile-inainte-de-pasti/,2020-03-06,About The Author
399,399,notabn.ro,"Plt. adj. pr. (r) Maria Ivan, o viață în slujba medicinei militare","Originară din Botoșani a urmat Școala militară de subofițeri sanitari din Focșani și a fost repartizată în Bistrița unde a muncit până la trecerea în rezervă. A făcut parte din primul batalion românesc dislocat în Irak, în anul 2003, fiind prima femeie militar român care ajungea într-un Teatru de Operații. Fiind o femeie puternică a participat apoi, la încă două misiuni internaționale în Teatru de Operații din Afganistan. A făcut față, de fiecare dată, căldurii mari din aceste Teatre de Operații, stres-ului produs de bombardamente și vieții de militar departe de casă, chiar dacă a purtat în gând, în fiecare moment, chipul soțului și al fetiței sale pe care îi îmbărbăta de departe.
De Ziua Medicinei Militare, plt. adj. pr. (r) Maria Ivan a avut amabilitatea să ne împărtășească câteva dintre gândurile domniei sale: ,,Am participat, alături de colegii mei din compartimentul medical, la trei misiuni internaționale in Teatrele de Operații Irak și Afganistan. De fiecare dată, am plecat cu gândul că noi, mai mult ca oricare, trebuie să ne ducem la îndeplinire misiunea onorabilă de a veghea la menținerea stării de sănătate a colegilor nostri. Pentru asta, am făcut tot ce ne-a stat în putintă, ca atunci când ei au avut nevoie de noi, să fim mereu la datorie. Și, vă mărturisesc că, nu a fost deloc ușor în condițiile de acolo, dar cred cu tărie că la întoarcere am putut raporta ,,misiune îndeplinită”. Așadar, sunt mândră să fac parte din onorabila categorie de militari ,,Arma Medical”!
După 30 de ani în slujba Armatei României și implicit a medicinei militare, anii trecuți, plt. adj. pr. (r) Maria Ivan a spus: ,,Adio, arme”. Nu poate însă sta departe de camarazii pe care-i urmărește la fiecare activitate publică. Pentru că, nu-i așa, odată îmbracată haina militară, ești militar pentru o viață!",https://www.notabn.ro/plt-adj-pr-r-maria-ivan-o-viata-in-slujba-medicinei-militare-2/,2020-03-06,About The Author
400,400,notabn.ro,Ana-Maria Popescu a câştigat Cupa Mondială la spadă,"Popescu (ex-Brânză), campioană olimpică la Rio cu echipa, a trecut în primul tur de Katrina Lehis (Estonia), cu 15-14, apoi a dispus de Courtney Hurley (SUA), cu 15-9, în optimi s-a impus cu 15-7 în faţa sud-coreencei Sera Song, în sferturi a învins-o pe italianca Nicol Foietta, cu 15-5, iar în semifinale a câştigat cu 15-14 în faţa chinezoaicei Yiwen Sun.
Pe locul al treilea s-au clasat două chinezoaice Yiwen Sun şi Mingye Zhu.",https://www.notabn.ro/ana-maria-popescu-a-castigat-cupa-mondiala-la-spada/,2020-03-06,About The Author
401,401,notabn.ro,"România, Serbia, Bulgaria și Grecia au semnat un acord pentru organizarea comună a EURO 2028 și Cupei Mondiale 2030","Guvernele României, Serbiei, Bulgariei şi Greciei au semnat, sâmbătă, la Salonic, Memorandumul de înţelegere pentru constituirea Comitetului iniţial de organizare în vederea candidaturilor comune pentru organizarea UEFA EURO 2028 şi a Cupei Mondiale de fotbal din 2030, potrivit unui comunicat remis Agerpres.
Comitetul va fi format din câte patru reprezentanţi ai fiecărei ţări: ministrul sportului, un oficial guvernamental şi doi reprezentanţi ai federaţiilor de fotbal. Preşedinţia Comitetului va fi asigurata în sistem rotativ, pe mandate de câte şase luni, iar reuniunile vor fi periodice, la acelaşi interval, şase luni.
Ministrul Tineretului şi Sportului, Bogdan Matei, a fost însoţit la Salonic de către preşedintele Federaţiei Române de Fotbal, Răzvan Burleanu.
Burleanu a susţinut o prezentare în faţa miniştrilor şi a preşedinţilor celorlalte federaţii şi, timp de o oră, a făcut o radiografie a cerinţelor din partea FIFA şi UEFA şi a infrastructurii şi capacităţilor fiecărei ţări.
Prima şedinţa a Comitetului de organizare va avea loc la Bucureşti, pe 14-15 iunie.
România a primit organizarea a patru meciuri din cadrul Campionatul European din 2020 pe Arena Naţională din Capitală. Bucureştiul va găzdui trei partide în cadrul Grupei C şi una în faza optimilor de finală. Astfel, pe Arena Naţională sunt programate meciuri în zilele de 14, 18, 22 şi 29 iunie 2020. Dacă se califică, echipa naţională a României va juca cel puţin două partide la Bucureşti.
Sursa foto: Pexels",https://www.notabn.ro/romania-serbia-bulgaria-si-grecia-au-semnat-un-acord-pentru-organizarea-comuna-a-euro-2028-si-cupei-mondiale-2030/,2020-03-06,About The Author
402,402,notabn.ro,Militarii bistrițeni au încântat publicul cu un concert de colinde,"Palatul Culturii din Bistrița a găzduit joi seara tradiționalul concert de colinde prin care militarii bistrițeni vestesc anual Nașterea Domnului. Evenimentul, organizat de Brigada 81 Mecanizată ,,General Grigore Bălan”, în colaborare cu Centrul Cultural Municipal ,,George Coșbuc”, s-a bucurat, și în acest an, de o mare apreciere din partea sutelor de bistrițeni care au umplut sala de spectacol și au aplaudat îndelung prestația celor care i-au încântat cu glasurile sau cu instrumentele lor.
La buna desfășurare a spectacolului și-au dat concursul militarii din Corul Batalionului 812 Infanterie Bistrița, Muzica Militară a Garnizoanei Bistrița, Grupul ,,Doinița” al Cercului Militar Bistrița, elevii Liceului de Muzică ,,Tudor Jarda” din municipiu și solista de muzică populară Nicoleta Pop, care au apărut pe rând în fața spectatorilor și au cules ropote de aplauze.
Colinde precum: ,,Colo sus în vremea ceea”, ,,Deschide gazdă ușa”, ,,Ce vedere minunată” sau ,,Aseară pe-nserate” și multe altele, au răsunat în sala de spectacole a Palatului Culturii, bucurând publicul spectator. A fost încă un eveniment reușit pe care militarii bistrițeni l-au dedicat comunității din care fac parte.
Text: Cristina Rusu
Sursă foto: Palatul Culturii Bistrița, Brigada 81 Mecanizată/FB",https://www.notabn.ro/militarii-bistriteni-au-incantat-publicul-cu-un-concert-de-colinde/,2020-03-06,About The Author
403,403,notabn.ro,"Concert extraordinar de Zilele Culturii Române, azi 14 ianuarie 2018","Cu ocazia Zilelor Culturii Române, Primăria municipiului Bistrița organizează un concert, tradițional deja, azi la Centrul Cultural Municipal Bistrița. Alături de Marcel Pavel vor evolua Relu și Simfonic Mirea, care este o orchestră de muzică clasică și influențe balcanice.
Invitați vor fi: Tina Munteanu, soprană
Domnița Iscru, soprană
Dorina Vasilashko, solist
Spectacolul va avea loc de la ora 18, prețul unui bilet fiind de 15 lei.",https://www.notabn.ro/concert-extraordinar-de-zilele-culturii-romane-azi-14-ianuarie/,2020-03-06,About The Author
404,404,notabn.ro,Profesorul Andrei Cosma de la Colegiul Național Liviu Rebreanu Bistrița nu mai este printre noi.,"Știrea pierderii profesorului de fizică apare pe pagina oficială din rețeaua Facebook a Colegiului Național Liviu Rebreanu. ,,Regretăm enorm plecarea mult prea devreme dintre noi a domnului profesor Andrei Cosma. Cuvintele nu pot exprima tristețea și durerea care s-au lăsat asupra Colegiului Național „Liviu Rebreanu” din Bistrița, la aflarea veștii că profesorul care de peste 40 de ani a predat fizica la această școală și-a pornit drumul spre veșnicie.
Drum lin printre stele, Domnule Profesor!”, este mesajul reprezentanților liceului.",https://www.notabn.ro/profesorul-andrei-cosma-de-la-colegiul-national-liviu-rebreanu-bistrita-nu-mai-este-printre-noi/,2020-03-06,About The Author
405,405,notabn.ro,Gabriela Firea: Candidez pentru un nou mandat,"„Nu vânez locul nimănui, consider că fiecare are propriul său drum în viaţă şi nu, nu voi candida împotriva lui Marcel Ciolacu. Dimpotrivă, dacă voi fi solicitată voi susţine o anumită echipă. De ce nu, poate chiar aceasta interimară. Decizia este luată pentru că vreau să mă concentrez 100% pe activitatea la Primăria Capitalei, pe proiectele pe care le-am început şi vreau să le finalizez. Campania va fi foarte grea. Ştiu de pe acum”, a declarat Gabriela Firea, la România TV.
Ea considerată că este boicotată de premierul Ludovic Orban, dar îi transmite că „cine sapă groapa altuia cade singur în ea. Orban îmi sapă groapa mea pentru alegerile locale, dar vă cadea el în ea sau candidatul PNL, Bucureştenii sunt oameni inteligenţi, ei se lovesc de problemele Capitalei, ei ştiu că putem lua buget doar de la ministerul Finanţelor, aşa e legea. Toate aceste legi nu fac altceva decât să ducă la guvern răspunderea Capitalei”, a completat Firea.
Foarte probabil că Gabriela Firea se va înfrunta cu unul dintre candidații deja anunțați de partidele din dreapta eșichierului politic. Nicușor Dan speră să obțină sprijinul USR PLUS pentru candidatură. PNL se află intr-o situație delicată fiindcă nu a avansat un candidat care să conteze electoral până în acest moment.
PMP a anunțat că îl va sprijini pe Toader Paleologu însă Traian Băsescu a anunțat că opoziția ar trebui să fie unită în jurul lui Nicușor Dan, care are cele mai mari șanse de a câștiga Primăria Capitalei.",https://www.notabn.ro/gabriela-firea-candidez-pentru-un-nou-mandat/,2020-03-06,About The Author
406,406,notabn.ro,USR cere alegeri anticipate,"USR consideră că retragerea sprijinului politic pentru guvernul Tudose, al doilea guvern în 12 luni, confirmă eșecul majorității PSD-ALDE de a asigura guvernarea României. USR îi cere președintelui Iohannis să refuze desemnarea unui nou prim-ministru din partea PSD-ALDE.
România are nevoie de o guvernare stabilă, cinstită și competentă, care să funcționeze în interesul societății, nu ca să-i scape de închisoare pe Liviu Dragnea, Călin Popescu Tăriceanu și politicienii penali ai PSD și ALDE.
Uniunea Salvați România susține soluția alegerilor anticipate, deoarece coaliția PSD-ALDE și-a pierdut orice fel de legitimitate de a mai guverna România. Orice guvern va fi mai bun decât Guvernul PSD-ALDE care de un an de zile lucrează pentru interesul exclusiv al liderului PSD.",https://www.notabn.ro/usr-cere-alegeri-anticipate/,2020-03-06,About The Author
407,407,notabn.ro,USR cere demisia Ministrului Justiţiei: Penalii vor să scoată România din UE ca să poată fura în voie,"Uniunea Salvaţi România condamnă scrisoarea transmisă de Tudorel Toader prim-vicepreşedintelui Comisiei Europene Frans Timmermans prin care anunţă că Guvernul României nu va renunţa la planul lui Liviu Dragnea de a da ordonanţă de urgenţă pentru revizuirea sentinţelor formulate de completurile de cinci judecători.
USR îşi exprimă îngrijorarea faţă de acţiunea iresponsabilă a ministrului Justiţiei. Scrisoarea nu face decât să sublinieze, în faţa întregii Europe, că PSD ignoră toate semnalele partenerilor noştri pentru a scăpa infractorii de condamnări penale. Misiunea lui Tudorel de a salva gaşca de penali din jurul lui Dragnea ar putea izola statul român în cadrul Uniunii Europene, tocmai când România deţine preşedinţia rotativă a Consiliului UE.
„Tudorel Toader nu are limite când vine vorba de slujirea fără echivoc a infractorului Liviu Dragnea. Scrisoarea trimisă lui Frans Timmermans arată că ministrul Justiţiei este dispus să pună în joc apartenenţa ţării noastre la Uniunea Europeană doar ca să-l salveze pe liderul suprem Dragnea şi acoliţii săi. Gestul său este inadmisibil. Prin conţinutul acesteia de fapt le-a transmis partenerilor noştri că PSD nu dă doi bani pe recomandările Comisiei de la Veneţia şi raportul MCV, pe şefii instituţiilor europene. Tudorel este o ruşine pentru România şi trebuie să plece din funcţie”, transmite preşedintele USR Dan Barna.
În contextul ultimelor acţiuni şi dezvăluiri, USR îi cere demisia lui Tudorel Toader. După doi ani de mandat ai domnului Tudorel Toader la Ministerul Justiţiei a devenit clar pentru oricine că viziunea sa nu este una democratică sau în acord cu principiile statului de drept. Tudorel Toader a fost numit ministru al Justiţiei doar pentru capacitatea de a urma cu multă precizie linia partidului, chiar dacă aceasta contravine unor noţiuni elementare de drept, domeniu în care ne era prezentat ca o somitate, deşi nu este.
Dezvăluirile din presă legate de activitatea de propagandă a lui Tudorel Toader pentru Partidul Comunist Român demonstrează că în continuare comuniştii sunt în preajma PSD şi tot ei sunt apărătorii infractorilor de astăzi.
„Citindu-i biografia neromanţată, înţelegem de ce tovarăşul Tudorel Toader e fix ceea ce trebuie Partidului Social Democrat. De fapt, el era ce trebuia şi Partidului Comunist Român şi ştim că pe anumite teme, partidele dezinteresate de democraţie sau stat de drept au nevoi similare. În 1989, tovarăşul Tudorel Toader era încadrat ca propagandist PCR la cercul de învăţământ politico-ideologic. Acum, tovarăşul Toader e ministrul Justiţiei şi ne vorbeşte despre drepturi şi libertăţi cetăţeneşti în timp ce eliberează infractorii din penitenciare”, a conchis deputatul USR Silviu Dehelean, secretarul Camerei Deputaţilor din partea USR.",https://www.notabn.ro/usr-cere-demisia-ministrului-justitiei-penalii-vor-sa-scoata-romania-din-ue-ca-sa-poata-fura-in-voie/,2020-03-06,About The Author
408,408,notabn.ro,"Moţiune depusă împotriva ministrului Economiei, Dănuţ Andruşcă","Grupul parlamentar al PNL de la Camera Deputaţilor a depus miercuri o moţiune simplă împotriva ministrului Economiei, Dănuţ Andruşcă.
„Vă anunţ, în numele PNL, că depunem astăzi moţiunea simplă ‘Dănuţ Andruşcă sau cum să destabilizezi deliberat economia României. Incompetenţa falimentează România’. Moţiunea e îndreptată împotriva ministrului Andruşcă, o găluşcă prea mică pentru o economie atât de mare. Moţiunea este îndreptată împotriva unui ministru care s-a remarcat în spaţiul public doar prin gafe, bâlbe şi prin nişte lucruri care au făcut deliciul inclusiv al dvs, al colegilor de partid. Moţiunea simplă îndreptată împotriva domnului ministru vine pe fondul unor indicatori macroeconomici la nivelul lunii august, care arată dezastrul din economie şi faptul că nu reuşim să avem o economie care duduie, probabil nu vă va ajuta nici pe dvs să mai discutaţi de acele măriri de pensii şi de salarii”, a afirmat, în plenul Camerei, deputatul liberal Florin Roman.
El i-a îndemnat pe deputaţii de la PSD care sunt nemulţumiţi de activitatea lui Dănuţ Andruşcă să voteze această moţiune.",https://www.notabn.ro/motiune-depusa-impotriva-ministrului-economiei-danut-andrusca/,2020-03-06,About The Author
409,409,notabn.ro,",,Eroi bistriţeni şi năsăudeni în Marele Război 1914-1918""","Miercuri, 20 iunie, de la ora 17, la Muzeul Bistrița, are loc vernisajul expoziției ,,Eroi bistriţeni şi năsăudeni în Marele Război 1914-1918″, eveniment cultural realizat de Complexul Muzeal Bistriţa-Năsăud în colaborare cu Arhivele Naţionale Bistriţa-Năsăud şi asociaţiile „Prospectorii Istoriei” şi „Exploratorii Transilvaniei”.
Data de 11 Noiembrie 1918 reprezintă momentul mult aşteptat, când se încheia oficial Primul Război Mondial, un conflict care a adus imense pierderi umane şi materiale tuturor părţilor implicate. Locuitorii bistriţeni şi năsăudeni originari din actualul teritoriu al judeţului Bistriţa-Năsăud au participat activ încă de la începutul conflagraţiei, din 1914, pe fronturile din Serbia, Galiţia, Italia şi Franţa.",https://www.notabn.ro/eroi-bistriteni-si-nasaudeni-in-marele-razboi-1914-1918/,2020-03-06,About The Author
410,410,notabn.ro,"Viorica Dăncilă: ""Acest guvern trebuie să continue""","Premierul Viorica Dăncilă a susţinut o conferinţă de presă la Palatul Parlamentului. Premierul a precizat că a discutat în cadrul grupurilor parlamentare ale PSD legat de organizarea Congresului PSD şi despre moţiunea de cenzură.Premierul a menţionat că parlamentarii vor asigura cvorumul dar nu vor vota la moţiunea de cenzură.
Viorica Dăncilă a menţionat că a transmis preşedintelui propunerea ca Ana Birchall pentru postul de vicepremier. De asemenea Dăncilă a adăugat că la sfârşitul lunii iunie va face propuneri pentru posturile pentru portofoliul rămas în urma plecării din Guvern a lui Viorel Ştefan. Legat de activitatea miniştrilor, Dăncilă a precizat că va face o analiză pe fiecare minister în parte şi va decide legat viitorul fiecărui ministru.
Legat de moţiune, premierul a declarat că va trata cu seriozitate moţiunea de cenzură dar este de părere că acest guvern trebuie să continue.
În privinţa bugetului, premierul a dat asigurări că nu sunt probleme legate de plata salariilor şi urmează să discute cu primarii pentru a vedea ce soluţii se vor aplica în perioada următoare. Dăncilă le-a reamintit primarul că au semnat pentru acest buget.",https://www.notabn.ro/viorica-dancila-acest-guvern-trebuie-sa-continue/,2020-03-06,About The Author
411,411,notabn.ro,"Personalitatea zilei. Alexandru Ioan Cuza, înfăptuitorul Unirii","Azi e ziua în care acum 161 de ani s-a înfăptuit ceea ce numim Mica Unire. Ea mică nu era, dar dacă socotim ce s-a întâmplat la 1 decembrie 1918, e mai mică decât cea mare. Îl putem considera drept personaj al zilei pe Alexandru Ioan Cuza.
Cuza era fiu de ispravnic, adică de înalt administrator și dregător mai ales în zona justiției. După mamă, era fanariot. Când l-au ales principe al celor două Țări Românești, avea 39 de ani. Urmase o carieră militară și ajunsese colonel.
Relații suspuse avea cu siguranță, altminteri nu ajungea domn. Kogălniceanu îl plăcea foarte tare, dar cu toate astea, așa cum l-a impus în 1859, l-a și sacrificat în 1866, când marile puteri europene i-au cerut să treacă la monarhie cu domn străin.
Cuza era un ins bine pregătit tehnic și politic. În plus era extrem de inteligent. Sfătuit de Kogălniceanu, a început primele mari reforme ale societății românești. Cea agrară, cea a educației, fiscală, a justiției și cea mai nefericită, a secularizării averilor mănăstirești. Aici sunt dispute și astăzi.
În total, 30 la sută din terenurile celor două provincii au trecut din proprietatea mănăstirilor în cea a statului.
Educația a fost una dintre priorități. Dacă treceți prin centrul Iașiului sau al Bucureștiului, gândiți-vă că marile universități pe care le vedeți sunt construite de el. E mult de vorbit despre el. Probabil că devenise prea arogant, deranjase prin atitudinea lui drastică.
El însuși nu era ușă de biserică. Poate chiar ușor dictatorial. A fost forțat să abdice. Concediat din funcția de domnitor. A murit în exil. Carol I i-a refuzat întoarcerea în țară. L-au acceptat doar în sicriu și l-au îngropat la Ruginoasa.",https://www.notabn.ro/personalitatea-zilei-alexandru-ioan-cuza-infaptuitorul-unirii/,2020-03-06,About The Author
412,412,notabn.ro,"Klaus Iohannis a participat la recepția oferită de Donald Trump, la New York","Președintele Klaus Iohannis a participat marți la recepția tradițională oferită în fiecare an de președintele Statelor Unite, Donald Trump, șefilor de delegații participanți la Adunarea Generală a ONU. Președintele a fost însoțit la recepție de prima doamnă, Carmen Iohannis.
„Alături de Președintele Statelor Unite ale Americii, Donald J. Trump, la recepția oferită în onoarea șefilor de delegaţii participanți la Adunarea Generală a ONU.”, a scris Klaus Iohannis pe Facebook la o poză în care cuplul prezidențial apare alături de Donald Trump și prima doamnă a SUA, Melania Trump.
Preşedintele Klaus Iohannis susţine miercuri, în calitate de şef al delegaţiei României, intervenţia naţională în cadrul dezbaterilor generale ale celei de-a 74-a sesiuni a Adunării Generale a ONU care se desfăşoară la New York.
Potrivit agendei şefului statului, intervenţia va fi susţinută la ora 16,15 (ora României).
Tot miercuri, preşedintele Iohannis va participa la Forumul Politic la Nivel Înalt pe tema „Accelerarea implementării Agendei 2030 pentru Dezvoltare Durabilă”, unde va susţine o intervenţie în cadrul sesiunii tematice „Leaders Dialogue 5 – Partnerships for Sustainable Development”.",https://www.notabn.ro/klaus-iohannis/,2020-03-06,About The Author
413,413,notabn.ro,Mircea Cărtărescu a început un turneu literar în Spania,"Cu ocazia lansării în limba spaniolă a primului volum din trilogia Orbitor, Aripa stângă, precum şi a decernării Premiului Formentor, în cadrul celei de-a 18-a ediţii, care va avea loc anul acesta la Mallorca, scriitorul Mircea Cărtărescu va participa la un turneu literar în Spania, în perioada 28 septembrie – 4 octombrie 2018. Cu acest prilej, s-au organizat mai multe întâlniri cu scriitori şi cititori, români şi spanioli, după cum urmează:
28 septembrie, Mallorca
17.00 Despre Cărtărescu, Hotel FormentorPort de Pollença (Mallorca). Cu Marian Ochoa de Eribe, Mircea Cărtărescu, Enrique Redel şi membrii comisiei de decernare a Premiului “Formentor de las Letras”: Basilio Baltasar, Francisco Ferrer Lerín, Andrés Ibáñez, Aline Schulman y Alberto Manguel.
20.00 Înmânarea Premiului „Formentor de las Letras 2018”
30 de septembrie, Mallorca
16.30 Discuţii Litetare Formentor, Hotel Formentor Port de Pollença (Mallorca). Colocviu «Divas», con Mircea Cărtărescu, Pierre Assouline, Basilio Baltasar, Gerald Martin şi Judith Thurman. Moderează: Àngels Barceló.
3 octombrie, Madrid
19.00 Prezentarea traducerii la Librăria Alberti, Calle Tutor, 57 28008 Madrid. Cu Marian Ochoa de Eribe şi un prezentator care urmează a fi numit.
4 octombrie, Bilbao
Festivalul Ja! Bilbao. Locul şi ora urmează a fi stabilite. Cu Marian Ochoa de Eribe, Enrique Redel şi un prezentator care urmează a fi numit.
Despre roman
„Orbitor nu e, propriu-zis, un roman, decât în sensul cel mai larg al cuvîntului. Eu prefer să-l numesc „o carte”. Ar putea fi, într-adevăr, „cartea vieții mele”, nu însă în sensul de „cea mai bună” sau „cea care va rămîne”, ci de scriere care le unifică-ntr-un fel pe toate celelalte. După „Orbitor”, cred că se va vedea mai bine unitatea scrierilor mele.” – Mircea Cărtărescu
Despre autor
MIRCEA CĂRTĂRESCU s-a născut pe 1 iunie 1956, în Bucureşti. A absolvit Facultatea de Limba şi Literatura Română a Universităţii din Bucureşti în 1980. În prezent este profesor dr. în cadrul Facultăţii de Litere a Universităţii din Bucureşti. Este poet, prozator, eseist, critic literar şi publicist. A publicat mai multe volume de poezie şi proză, printre care: Faruri, vitrine, fotografii (1980); Poeme de amor (1984); Levantul (1990); Travesti (1994); Orbitor. Aripa stângă (1996); Orbitor. Corpul (2002); Orbitor. Aripa dreaptă (2007); Frumoasele străine (2010); Ochiul căprui al dragostei noastre (2012); Nostalgia (2013); Solenoid (2015).",https://www.notabn.ro/mircea-cartarescu-a-inceput-un-turneu-literar-in-spania-2/,2020-03-06,About The Author
414,414,notabn.ro,Victorie pentru Rafael Nadal în finala de la Roland Garros,"Rafael Nadal, 32 de ani, locul 1 ATP, și austriacul Dominic Thiem, 24 de ani, locul 8, au disputat finala turneului de la Roland Garros.
Spaniolul s-a impus cu scorul de 6-4 6-3 6-2.
Este a 11-a finală la Roland Garros a lui Rafa Nadal, toate adjudecate de spaniol, performanță absolută în tenisul mondial. De-a lungul carierei, Rafa are 85 de victorii la Roland Garros și două înfrângeri.
De partea cealaltă, Dominic Thiem a fost la prima lui finală de Grand Slam. O performanță de asemenea pentru tânărul jucător austriac.",https://www.notabn.ro/victorie-pentru-rafael-nadal-in-finala-de-la-roland-garros/,2020-03-06,About The Author
415,415,notabn.ro,Bistrițenii dezinteresați de dezbaterea organizată pe tema bugetului de Primăria Bistrița.,"La dezbaterea publică organizată de Primăria Bistrița au participat doar consilierii locali ai PNL, cetățenii nefiind interesați să-și spună problemele și eventual să facă propuneri.
Președintele PNL Bistrița, Sorin Hangan, a avut o intervenție pe marginea bugetului prezentat de primarul Ovidiu Crețu.
,,În primul rând ar trebui prezentată situația generală, domnule primar. Adică ce probleme are orașul și ordinea în care ar trebui realizate. După care să vedem câți bani avem și ce cheltuieli pe următorii ani. Prognoza Primăriei pentru 2018 de acum doi ani este departe de realitate.
După trei mandate ca și încheiate, domnule primar, Bistrița nu are piață agroalimentară, nu există un depozit de legume-fructe care poate fi realizat împreună cu CJ BN. Rămânem cu zeci de puncte termice în paragină. Din 2006 a trecut mult timp. Suntem fără un sediu normal în care să putem plăti aceste taxe mari pe care le-ați aplicat bistrițenilor. Le plătim, dar condițiile sunt de nivelul unei comune mici.
Ați împovărat orașul cu un credit, dar în Trezorerie stau banii și nu produc nimic. Pârtia este un eșec, bănuiesc că nu mă contraziceți. Cu acei bani am fi rezolvat multe străzi și am fi putut duce utilități în multe zone ale orașului.
Au trecut 10 ani de când trebuia să înceapă execuția grădiniței de pe Nicolae Bălcescu și tot atâția de când puteam să avem capele în localitățile componente.
Nu avem un proiect coerent în privința iluminatului arhitectural. Nu credeam că în 2020 în centrul istoric vom avea aceleași cabluri atârnate.
Am votat toți consilierii în urmă cu 5 ani să începem amenajarea râului și ați fost de acord. În primul mandat ați zis că vă încurcă guvernul. De șase ani nu vă mai încurcă nimeni deși colegii dumneavostră de partid ne-au tăiat milioane bune din buget.
Vă vom prezenta un set de propuneri pe care vă rugăm să le luați în considerare la modul serios, fiindcă aici suntem o comunitate. Propunerile sunt normale, așa cum și cetățenii le fac. Vrem grădinițe curate, străzi bune”, a precizat consilierul liberalilor.",https://www.notabn.ro/bistritenii-dezinteresati-de-dezbaterea-organizata-pe-tema-bugetului-de-primaria-bistrita/,2020-03-06,About The Author
416,416,notabn.ro,"Primar: „Nici eu nu sunt mulțumit de intervenția pe care au avut-o firmele de deszăpezire ieri"".","Pe Facebook, Fancsali Tamas a adăugat fortografii cu mesajul: Acum, uitându-mă afară pe geam de la lucru văd muncitori care curăță trotuarul de zăpadă în Piața Unirii, printre ei muncind greu este un om care este un exemplu de primar, Dl. Emil Boc doamnelor și domnilor!
Miercuri, primarul Emil Boc a declarat la un post local de radio, preluat de Ziua de Cluj.: „Nici eu nu sunt mulțumit de intervenția pe care au avut-o firmele de deszăpezire ieri. Dacă în partea de material antiderpant, lucrurile au fost în regulă, partea care a ținut de curățarea șoselei, de pregătire a transportului în comun și a traficului de dimineață a lăsat de dorit.
O să am un raport complet peste două zile, pentru că există GPS pe fiecare mașină, se verifică toată intervenția și dacă nu au fost efectuate conform contractului acele servicii nu vor fi decontate și se vor aplica și sancțiuni.
Într-adevăr, ieri dimineață, o bună parte din drumuri nu erau curățate”.
Edilul a recunoscut că, marţi dimineaţa, o parte din drumurile din oraş nu erau curăţate. ,,Ei (firmele de deszăpezire, n. red.) s-au prevalat de o prevedere din lege care spune că obligaţia legală este ca, din momentul în care se termină ninsoarea, au trei ore la dispoziţie să facă străzile curate, începând cu urgenţa 1.”",https://www.notabn.ro/primar-nici-eu-nu-sunt-multumit-de-interventia-pe-care-au-avut-o-firmele-de-deszapezire-ieri/,2020-03-06,About The Author
417,417,notabn.ro,"Bernadette Szocs a primit Distincția ""ALAE"" din partea CJ Mureș","Multipla campioană naţională şi europeană la tenis de masă Bernadette Szőcs a primit marți, 11 februarie, din partea conducerii Consiliului Județean Mureș, Distincția ”ALAE” (”Aripi”).
Laudațio-ul pentru campioana română a fost prezentat de prof. univ. dr. Horațiu Suciu, şeful Clinicii de Chirurgie Cardiovasculară din cadrul Institutului de Urgenţă de Boli Cardiovasculare și Transplant din Târgu-Mureș.
„Foarte rar apuc să mă întorc acasă, în orașul meu natal, dar întotdeauna o fac cu drag. De această dată a fost pentru deosebita ocazie de a primi distincția ALAE, cea mai înaltă distincție acordată de județul Mureș pentru merite deosebite aduse de membrii comunității.
Sunt onorată și profund recunoscătoare celor care s-au gândit la mine, chiar dacă am plecat de foarte mulți ani din orașul natal.
Le mulțumesc celor prezenți și celor care mă susțin de pretutindeni!”, a scris tenismena noastră pe pagina sa de Facebook.",https://www.notabn.ro/55436-2/,2020-03-06,About The Author
418,418,notabn.ro,Preşedintele şi premierul la Topul Naţional al Firmelor Private din România,"Preşedintele Klaus Iohannis pledează pentru un dialog mai susţinut al guvernului cu mediul de afaceri, dar şi implicarea reală şi mai aplicată a investitorilor în elaborarea politicilor publice din domeniul economic.
Prezent la Topul Naţional al Firmelor Private din România, unde a participat şi premierul Ludovic Orban, preşedintele a mai subliniat că prin promovarea transparenţei şi a consultărilor cu mediul de afaceri, calitatea guvernării se va îmbunătăţi semnificativ.
Șeful statului a menționat că în România există peste 615.000 de întreprinderi mici și mijlocii, care angajează mai mult de jumătate din forța de muncă, şi a precizat că susținerea acestui segment este o prioritate asupra căreia autoritățile publice trebuie să își concentreze mai bine atenția.
Pe de altă parte, președintele României așteaptă de la noul guvern atragerea de noi investiții și absorbția fondurilor europene.
Klaus Iohannis: Până acum, din bugetul alocat de Uniunea Europeană pentru actualul cadru financiar 2014 – 2020, țara noastră a primit aproximativ 10 miliarde de euro, adică ceva peste 30%. Este puțin în comparație cu potențialul economiei, dar și în comparație cu nevoile populației. Mă aștept ca premierul și noii miniștri să ia măsurile necesare pentru ca în România să vină noi investitori şi să creștem semnificativ rata de absorbție a fondurilor europene.
La rândul său, premierul Ludovic Orban a declarat că va cere ajutorul mediului de afaceri pentru reducerea birocrației.
Ludovic Orban: Vreau să transmit un mesaj simplu: perioada reglementărilor adoptate noaptea, pe nepusă masă, fără niciun fel de consultare a mediului de afaceri, care aduc modificări substanțiale și care afectează planurile de afaceri ale companiilor, s-a dus. Vă garantez că astăzi, în România, există un guvern care este un prieten al mediului de afaceri, un partener al mediului de afaceri, un guvern care înțelege foarte bine că dezvoltarea României se bazează pe inițiativa economică individuală, pe investiții, pe asumare de riscuri, pe asumare de responsabilitate și care are ca obiectiv foarte clar să încurajeze afacerile, să încurajeze inițiativa economică, să încurajeze investițiile și ca orice fel de reglementare care vizează afacerile să fie adoptată doar în urma unei consultări largi și ample cu mediul de afaceri. De asemenea, orice reglementare să fie aprobată din timp astfel încât să existe posibilitatea adaptării fiecărei companii la eventualele schimbări ale legislației. Este clar că mediul de afaceri are nevoie de stabilitate, de predictibilitate, de o reducere a birocrației, de asigurarea unor condiții egale de competiție din partea statului și a instituțiilor sale. Are nevoie de aplicarea cu adevărat a Legii prevenției, are nevoie de punerea în mișcare a tuturor mecanismelor care, într-adevăr, să susțină investițiile și dezvoltarea fiecărei companii. Vă felicit pentru performanțele pe care le-ați avut. Îi felicit pe cei care vor fi premiați și, de asemenea, îl felicit pe președintele Camerei de Comerț și Industrie. Încă din prima zi a desemnării mele ca premier, am ciocănit la ușile Camerei de Comerț și l-am asigurat pe domnul președinte că între Camera de Comerț și Industrie și Guvernul României este un parteneriat în beneficiul business-ului din România și în interesul fiecărui cetățean român.
Şeful executivului a mai anunțat că a decis constituirea unui consiliu consultativ cu mediul de afaceri pe ale cărui poziții se va ține cont în actul de guvernare.",https://www.notabn.ro/presedintele-si-premierul-la-topul-national-al-firmelor-private-din-romania/,2020-03-06,About The Author
419,419,notabn.ro,Parlamentul European recomandă acceptarea României și Bulgariei în Schengen,"Parlamentul European solicită din nou, la Strasbourg, în sesiunea care începe astăzi, acceptarea României și a Bulgariei în Schengen.
Va fi supusă la vot o rezoluție în acest sens. Documentul este redactat pe baza unui raport făcut de eurodeputatul socialist bulgar Serghei Stanishev.
Nu creează vreo obligație pentru statele membre, dar cere Consiliului Uniunii să ia rapid o decizie pozitivă asupra aderării celor două țări la spațiul european de liberă circulație.
Europarlamentarii și-au exprimat încă din 2011 susținerea pentru admiterea României și Bulgariei în Schengen, iar de atunci au confirmat-o de mai multe ori, inclusiv în luna mai, anul acesta.",https://www.notabn.ro/parlamentul-european-recomanda-acceptarea-romaniei-si-bulgariei-in-schengen/,2020-03-06,About The Author
420,420,notabn.ro,Rusia a fost exclusă de la JO de la Tokyo și CM de fotbal din Qatar din cauza dopajului,"Agenția Mondială Antidoping (WADA) s-a reunit azi, 9 decembrie, şi a avut pe ordinea de zi discutarea dopajului la nivel de masă existent în sportul din Rusia. WADA a decis ca Rusia să fie suspendată pe o perioadă de 4 ani
Din cauza încălcării regulilor anti-doping, Rusia a fost suspendată timp de 4 ani de la toate competițiile sportive, inclusiv Jocurile Olimpice din 2020 și Campionatul Mondială de Fotbal din Qatar, care va avea loc în 2022, plus JO de Iarnă de la Beijing 2022.
”Sancțiunile recomandate au fost aprobate în unanimitate”, a spus un purtător de cuvânt al WADA, conform L’Equipe.
În schimb, echipa națională de fotbal a Rusiei poate participa la EURO 2020.
Decizia adoptată luni de WADA va putea fi însă contestată într-un termen de 21 de zile la TAS, de către Agenţia rusă antidoping sau Comitetul olimpic rus, precum şi de orice Federaţia internaţională vizată de această hotărâre.
Comisia de revizuire a conformităţii (CRC) a recomandat, între altele, excluderea drapelului Rusiei de la JO şi de la toate Campionatele Mondiale timp de patru ani, cu posibilitatea prezenţei sportivilor ruşi la aceste competiţii sub drapel neutru, anunță Agerpres.
Potrivit raportului CRC, Rusia ar fi înlăturat „sute” de rezultate suspectate ale testelor antidoping din fişierele sale trimise transmise Agenţiei Mondiale Antidoping la începutul anului, transmiterea acestor date fiind o condiţie necesară pentru ridicarea sancţiunilor anterioare împotriva Agenţiei ruse antidoping (RUSADA), aflată în centrul unui sistem instituţionalizat de dopaj între 2011 şi 2015.
Rusia a fost deja exclusă de la Olimpiadele care au avut loc la Rio (2016) şi PyeongChang (2018), din cauza acestui scandal de dopaj declanşat în urmă cu patru ani.",https://www.notabn.ro/rusia-a-fost-exclusa-de-la-jo-de-la-tokyo-si-cm-de-fotbal-din-qatar-din-cauza-dopajului/,2020-03-06,About The Author
421,421,notabn.ro,Două municipii importante vor să facă parte din Alianţa Vestului,"Primarii din oraşele Alba-Iulia şi Reşiţa au declarat că vor să intre în alianţa iniţiată de primăriile Cluj-Napoca, Timişoara, Arad şi Oradea.
Primarul Mircea Hava a declarat la postul de televiziune B1, că este încântat de demersul colegilor săi şi că va face demersuri pentru a se alătura demersurilor pentru ca Alba-Iulia să aibă acces mai uşor la proiectele importante de infrastructură.
De asemenea, primarul din Reșița, Ioan Popa, a declarat că intenționează să facă demersurile necesare pentru ca orașul pe care îl conduce să se alăture celor patru orașe care vor forma Alianța Vestului (Oradea, Timișoara, Cluj-Napoca, Arad).
Edilul din Reșița spune că cele patru orașe sunt un exemplu pentru România și au demonstrat că se poate face performanță.
„Reşiţa e gata să se alăture oricărei alianţe create de municipii din zona Transilvania, din zona Banat, creată de municipii de genul celor patru pentru că aceste administraţii au demonstrat că fac performanţă. Eu, cel puţin, sun de foarte multe ori la Oradea şi la Arad şi primesc răspunsuri concrete şi corecte. Când s-au întâlnit prima dată cei patru primari, în urmă cu aproape două luni, când s-a devoalat intenţia, la Conferinţa Urban Talk, am spus de atunci că vreau să ne alăturăm”, a declarat primarul reşiţean, potrivit Adevărul.",https://www.notabn.ro/doua-municipii-importante-vor-sa-faca-parte-din-alianta-vestului/,2020-03-06,About The Author
422,422,notabn.ro,Mergem la Alba Iulia pe jos? Mergem! Ion Mărgineanu are 77 de ani și merge la pas din Bălți spre Alba Iulia,"Mergem la Alba Iulia pe jos? Mergem! Dn. Ion Mărgineanu are 77 de ani și merge la pas din Bălți spre Alba Iulia. De azi o să mergem împreună. Suntem aproape de Iași și mai avem peste 400km până la destinație. Trei săptâmâni de aventuri cu un om deosebit.
Unul dintre primii deputaţi ai Parlamentului Republicii Moldova, semnatar al declaraţiei de independenţă a ţări noastre, Ion Mărgineanu, a pornit pe jos din Bălţi spre oraşul Alba Iulia, din România. Astfel, bărbatul în vârstă de 77 de ani şi-a propus să marcheze Centenarul Marii Uniri. Deşi, nu este sportiv, iar recent a suferit o intervenţie chirurgicală la inimă, fostul deputat spune că va ajunge pe 1 decembrie la Alba Iulia.
Bărbatul a pornit pe 1 noiembrie la drum miercuri şi are de parcurs 600 de km.
Cu 10 perechi de încălţăminte în geantă, Ion Mărgineanu este sigur că va ajunge în 31 de zile în Capitala Unirii. Fălești, Sculeni, Iași, Târgu Frumos, Războieni, Mircești, Piatra Neamț, Blaj – sunt doar câteva dintre localitățile ce vor fi traversate de Ion Mărgineanu.
Fostul deputat spune că zilnic va merge pe jos câte 20 de km. Bărbatul va fi însoţit de cei trei copii ai săi, care se vor ocupa de cazare şi hrană.
„Nu mă finanţează nimeni. Totul pe cheltuiala mea. Nimic absolut, nimeni nu-mi dă nici o copeică”, a spus deputatul în primul Parlament, Ion Mărgineanu.
Ideea escapadei s-a născut acum 25 de ani, când a participat la aniversarea a 75 de ani de la Marea Unire organizată la Alba Iulia.
„Muşchii slavă domnului pornesc, oasele încă mă ţin. Tălpile le voi mai antrena, le voi mai bate cu masaj de la mers şi voi rezista”, a precizat deputatul în primul Parlament, Ion Mărgineanu.
„Pentru mine este mai mare onoarea să mor pe jos, ducându-mă spre Alba Iulia, decât să mor la o beţie, la un joc de cărţi. Oricum dacă nu voi ajunge eu, vor ajunge pantofii mei acolo, hainele mele ajung”, a afirmat deputatul în primul Parlament, Ion Mărgineanu.
Sătenii sunt mândri de Ion Mărgineanu şi spun că îi vor ţine pumnii.
Ion Mărgineanu spune că odată ajuns la Alba Iulia, şi-ar dori să rostească şi un discurs.
„Eu consacru această călătorie pe care am să o fac la anii mei de bătrâneţe de 77 de ani dragostei mele faţă de ţară, faţă de ţara întregită, faţă de oamenii pământului şi faţă de România. Pentru că nu există o ţară mai frumoasă pentru mine ca România”, a mai adăugat deputatul în primul Parlament, Ion Mărgineanu.",https://www.notabn.ro/mergem-la-alba-iulia-pe-jos-mergem-ion-margineanu-are-77-de-ani-si-merge-la-pas-din-balti-spre-alba-iulia/,2020-03-06,About The Author
423,423,notabn.ro,"Acțiune comună RO+ și USR, de 1 Decembrie","Membrii și susținătorii RO+ și USR vor organiza, sâmbătă, de 1 Decembrie, o acțiune comună pentru a marca Centenarul Marii Uniri. Susținători și membri ai celor două organizații vor asista la parada militară de la Arcul de Triumf și vor purta insigne și stegulețe inscripționate cu mesajul „UNIȚI“. După terminarea paradei, membrii și simpatizanții RO+ și USR vor pleca spre Piața Victoriei și vor strânge semnături pentru inițiativa „Oameni noi în politică“.
În seara zilei de 1 Decembrie, aceștia vor participa, de asemenea, la manifestația anunțată în Piața Victoriei. Locul de întâlnire este în fața Muzeului Antipa. La acțiunea comună din 1 Decembrie vor participa și lideri ai celor două organizații.",https://www.notabn.ro/actiune-comuna-ro-si-usr-de-1-decembrie/,2020-03-06,About The Author
424,424,notabn.ro,Renunţă la idolatria eului şi vei deveni ceea ce eşti,"Autor: Wilhelm Danca
Despre idolatria eului a fost vorba în Evanghelia de astăzi, care a fost luată din sfântul Luca, capitolul 15. Experții în studii biblice afirmă că acest capitol este Evanghelia Evangheliilor. Aici se găsește esența mesajului pentru care Domnul Christos s-a născut, a pătimit, a murit și a înviat. Capitolul conține trei parabole, numite de specialiștii în Sfânta Scriptură „parabolele milostivirii”. În prima se vorbește despre oaia rătăcită, în a doua despre moneda pierdută, iar în a treia despre fiul pierdut. Ca în orice povestire orientală există și un sfârșit fericit. Oaia rătăcită este găsită, moneda pierdută este recuperată, iar fiul rătăcitor se întoarce acasă. De fiecare dată se face sărbătoare.
Avem aici o imagine a iubirii lui Dumnezeu Tatăl care se bucură ori de câte ori unul dintre fii sau fiicele sale rătăcite se întoarce la El. Această iubire este necondiționată, permanentă, gratuită, orice ar face fiul rătăcitor. Sau, orice s-ar întâmpla cu fiul care este prins în capcana „idolatria eului”, adică se înstrăinează de casă, de reguli, de morală, de credință etc. Această iubire divină se mai numește milostivire. Dumnezeu este milostiv și, de aceea, numai El poate fi cauza întoarcerii la demnitate de oameni sau de fii.
Am arătat în omilia de astăzi că unul dintre termenii care unește cele trei parabole este cuvântul „rătăcit”. Acest cuprinde și sensul de pierdut, înstrăinat, îndepărtat. În viață ni se întâmplă și nouă să fim rătăciți sau îndepărtați de casa Tatălui. Idolatria eului generează drumuri întortocheate și ne îndepărtează de drumul care duce la El. Așteptăm să fim strigați pe nume. Sau stăm cuminți într-o colț al casei cu speranța că vom fi găsiți și recuperați de Domnul nostru. De asemenea, se poate întâmpla ca să ratăm sensul unei relații și să ne pierdem pe noi înșine. Adică nu înțelegem sau nu voim să ne asumăm responsabilitățile specifice (de tată, de mamă, de copil etc.). Dorim să fim iubiți, dar nu vrem să ne angajăm la nimic. Iubire fără responsabilitate! Aceasta pare să fie deviza omului contemporan.
Cum să ieșim din această capcană numită „idolatria eului”? Am arătat că există trei poli de referință identitară în cele trei parabole ale milostivirii din Lc 15: păstorul (femeia, tatăl), staulul (casa) și oaia rătăcită (moneda, fiul). Pe rând sau simultan putem să ne găsim în toate aceste trei ipostaze. Ce implică ele pentru noi? Drumuri de reconciliere (cu tatăl, cu frații, cu noi înșine).",https://www.notabn.ro/renunta-la-idolatria-eului-si-vei-deveni-ceea-ce-esti/,2020-03-06,About The Author
425,425,notabn.ro,Viorel Cataramă exclus din PNL,"Fostul lider al Partidului Național Liberal, Viorel Cataramă a fost exclus din partid. Propunerea a fost făcută de președintele PNL Ludovic Orban. Biroul Executiv al PNL a votat propunerea cu 18 voturi pentru.
Cataramă a declarat că decizia este nestatutară.
Decizia vine în urmă criticilor repetate ale lui Viorel Cataramă în spațiul public.
Președintele Orban a convocat Biroul Permanent Național pentru oră 14, for care adună membrii Biroului Executiv și președinții de filiale.",https://www.notabn.ro/viorel-catarama-exclus-din-pnl/,2020-03-06,About The Author
426,426,notabn.ro,"România văzută de jurnaliștii străini: ,,Cluj-Napoca și Oradea ne-au lăsat o impresie deosebită""","Deși au fost mai multe încercări de a face cunoscute frumusețile țării, România a rămas o destinație despre care se știe încă prea puțin în Europa. Cu câteva luni înainte de a prelua președinția Consiliului Uniunii Europene, un grup de jurnaliști străini a fost invitat de oficiali să vadă că avem și noi ce oferi. Oradea și Cluj-Napoca au fost destinațiile alese.
Deși au fost mai multe încercări de a face cunoscute frumusețile țării, România a rămas o destinație despre care se știe încă prea puțin în Europa. Cu câteva luni înainte de a prelua președinția Consiliului Uniunii Europene, un grup de jurnaliști străini a fost invitat de oficiali să vadă că avem și noi ce oferi. Oradea și Cluj-Napoca au fost destinațiile alese.
Oradea. Unul dintre orașele cele mai frumoase ale României și cu cea mai bună absorbție a fondurilor europene. În 8 ani, s-au investit acolo peste 240 de milioane de euro.
Marco este de 15 ani jurnalist și lucrează pentru publicația italiană „La Stampa”, acum din Bruxelles. E impresionat de clădirile monument istoric din Piața Unirii din Oradea.
Cetatea istorică Oradea, de unde au fost respinse atacurile turcilor și tătarilor, e cea mai admirată de oaspeții jurnaliști.
Cluj-Napoca a fost a doua destinație a turiștilor cu simț critic. Orașul cu catedrale istorice, cafenele, cu mulți tineri le-a făcut o impresie neașteptată.
O vizită prin Cluj nu se poate încheia fără o plimbare relaxantă pe aleile grădinii botanice Alexandru Borza. Cele 14 hectare de teren din inima orașului găzduiesc peste 10 mii de plante exotice din întreaga lume. Le puteți admira pe toate în voie.
Un alt grup de jurnaliști din Europa va veni la sfârșitul săptămânii viitoare în România, pentru a descoperi Delta Dunării.",https://www.notabn.ro/romania-vazuta-de-jurnalistii-straini-cluj-napoca-si-oradea-ne-au-lasat-o-impresie-deosebita/,2020-03-06,About The Author
427,427,notabn.ro,Ce nu îmi place la Soros,"Autor: Gabriel Purcăruș
Am o problemă de fond cu oricine încearcă să impună lumii întregi viziunea personală despre lume, oricât de nobilă ar părea aceea, fie prin forță, fie prin manipulări și spălare pe creier. Or George Soros tocmai asta face: își folosește banii și influența atât pentru construcția „societății deschise”, așa cum o vede el, cât și, bineînțeles, pentru re-umplerea pușculiței, prin speculatiile pe piețele monetare pe care deseori le provoacă (lista e lungă – mai citiți și voi, nu vă dau eu mură în gură!)
In esenta, nu îl văd cu nimic deosebit de alții care au încercat să facă același lucru, adica să impună lumii utopiile lor (Stalin, Lenin, Ceaușescu, Hitler etc). Doar metodele diferă.
Or nici unul din cei enumerați, și nici Soros, nu dețin adevărul absolut. De aceea, dincolo de aspectul ilegitim (cine i-a dat vreun mandat să se bage?), există această problemă morală -de ce trebuie să ne impună prin manipulări și trupele sale de ideologi, ziariști, politicieni și ONG-sti viziunea sa despre lume?
Când scriu ceva despre acțiunile lui George Soros, nu mă bazez pe bârfe. Citesc cu regularitate presa occidentală oficială (din America de Nord și Europa, în engleză, franceză și spaniolă), blogul respectivului și website-urile societăților deschise. Știu cu ce se ocupă, ce idei promovează și în ce mod. Înțeleg cum poate influența evenimentele politice din multe țări în care are „armate”, cum a educat generații întregi de ziariști, judecători, activiști, politicieni, care astăzi sunt „favorabili” ideilor sale, ca să nu spun „ii mănâncă din palmă”. Înțeleg cum activismul său produce rezultate financiare concrete, căci cine controlează evenimentele politice poate paria la bursă așa cum trebuie. Omul nu pierde decat rareori bani prin „donațiile” sale, iar atunci când face miliarde din speculații, nu se sinchisește de amărâții care își pierd slujbele în urma acestor acțiuni. Mai trist este că majoritatea oamenilor, mai ales cei ce suferă direct în urmă deciziilor sale, nici nu știu că acest om există…
Mandatul lui in fruntea lumii nu este pe 5 ani, nici pe 10 ani, ci pe viață, desi nu i l-a oferit nimeni. Dimpotrivă,de vreo 40 de ani incoace își ia singur dreptul de a se baga peste tot, iar parlamentele lumii îl invită la reuniuni oficiale și îi susțin acțiunile. E și normal, majoritatea celor ce le populează astazi sunt copiii lui de suflet….și de portofel.
Că Soros o fi făcut și multe lucruri bune, poate. Nu știu exact câte spitale a construit, câți copiii orfani a ajutat, dar el și fundațiile sale mor de grija minorităților sexuale și ale musulmanilor cică persecutați în întreagă lume și militează pe față pentru eliminarea granițelor si amestecul populațiilor. Dar să pretinzi că lupți pentru democrație și dialog civilizat, în timp ce finanțezi mișcări de protest violente împotriva oricui nu îți convine, să indemni la revoltă constantă contra șefilor de state și de guverne care nu îți fac ție pe plac, să impui oamenilor ce au voie să vorbească și ce nu prin tribunale ale corectitudinii politice este cam la fel cu luptă pentru pace de pe vremea odiosului nostru geniu carpatin.
Constat însă că numărul celor ce procedează la fel ca mine, adica sa isi faca temele, este înfiorător de mic. Mulți preferă să ia la mișto ideea că Soros s-ar băga în viața politică și economică a multor țări, deși personajul însuși o recunoaște direct în cărțile sale și în interventile sale publice. Și mulți habar nu au că acest om le modeleaza crezurile și alterează conștiințele, că tot ceea ce cred ei astăzi privitor la emigrație, la minorități sexuale, la globalism, la Donald Trump sau la lume in general etc, nu sunt de fapt decât idei pe care Soros li le-a băgat în cap, în mod subtil, printr-o continuă intoxicare din partea mass-mediei controlate de el si de amicii sai.
Cu alte cuvinte, există două feluri de apărătorii ai lui Soros – cei avizați, care sunt în general de acord cu ceea ce face sponsorul lor 🙂 dar care sunt totuși puțini – și ceilalți, cei mulți, care care se trezesc vorbind fără să știe, și care tocmai demonstrează că metodele lui dau rezultate….",https://www.notabn.ro/ce-nu-imi-place-la-soros/,2020-03-06,About The Author
428,428,notabn.ro,Parchetul General a făcut publică muniția folosită de jandarmi la protestul din 10 august,"Joi seara, într-o conferință de presă, reprezentantul Parchetului General a anunțat că a ridicat, de la Inspectoratul General al Jandarmeriei Române, documentele privind substanțele chimice, mostre de muniție neletală și substanțe chimice care au fost folosite de jandarmi la mitingul din 10 august. Cu privire la muniția neletală și gazele lacrimogene folosite, Parchetul General a anunțat, conform Mediafax, că au certificat de calitate și garanție și declarație de conformitate.
Așadar, conform Parchetului Genral, jandarmii au folosit la miting:
– cartuş calibru 38 mm cu efect iritant lacrimogen pentru armă lansator; tipul substanţei CS (orto-clorobenzalmalanonitril);
– grenadă de mână cu efect iritant lacrimogen; tipul substanţei CS (orto-clorobenzalmalanonitril);
– pulverizator de capacitate mărită 6,6 l cu substanţă iritant lacrimogenă; tipul substanţei CS concentraţie 1%;
– pulverizator de mână 60-100 ml cu substanţă iritant lacrimogenă; tipul substanţei OC (oleoresin-capsicum concentraţie 10%);
– pulverizator de mână 400 ml cu substanţă iritant lacrimogenă; tipul substanţei OC (oleoresin-capsicum concentraţie 10%);
– pulverizator de mână 150 ml cu substanţă iritant lacrimogenă; tipul substanţei CS (ortho-chlorbenzylidenmalononitrile concentraţie 1%);
– cartuş calibru 40 mm pentru armă lansator cu efect iritant lacrimogen-încărcătură cu efecte multiple iritant lacrimogene CS (fumigen, acustic, luminos, de consternare, de iluminare, cinetic, de antrenament).",https://www.notabn.ro/parchetul-general-a-facut-publica-munitia-folosita-de-jandarmi-la-protestul-din-10-august/,2020-03-06,About The Author
429,429,notabn.ro,Robert Sighiartău: VICTORIE ! Supraacciza a fost eliminată !,"Deputatul bistrițean Robert Sighiartău, secretarul general al PNL, anunță prin intermediul paginii sale de Facebook, eliminarea supraaccizei la carburant, la votul final ce a fost dat astăzi în Camera Deputaților :
„Victorie la votul final din Camera Deputaților! Prețul carburanților se va ieftini la începutul lui 2020 pentru că supraacciza a fost eliminată!
Am reușit să eliminăm o măsură care a făcut viața amară multora dintre dumneavoastră. Astăzi a fost votul decisiv în plenul Camerei Deputaților. Cu majoritate de voturi, Camera a adoptat propunerea noastră legislativă de eliminare a supraaccizei la carburanți.
Consecința va fi că, de la începutul anului viitor, benzina și motorina se vor ieftini. Așa cum s-au ieftinit și după prima eliminare a supraaccizei, în perioada ianuarie-august 2017. Amintiți-vă că în iulie 2017, fără supraacciză, prețurile la benzină și motorină erau printre cele mai ieftine din Uniunea Europeană. Prin urmare, nu sunt niciun fel de motive să fie altfel după o nouă eliminare a supraaccizei.
Este o măsură reparatorie, în respectul românilor. Măsură pentru creșterea încrederii cetătenilor în stat, pentru creșterea nivelului de trai și al economiei.
Mulțumesc domnului Ludovic Orban, președintele PNL și premierul României, colegilor din PNL care au susținut această inițiativă care este și parte din programul nostru de guvernare.
Mulțumesc colegilor din Camera Deputaților pentru votul favorabil de astăzi.
Vă mulțumesc vouă, tuturor, dragile și dragii mei, pentru miile de mesaje de susținere pe care le-am primit. Au contat enorm!
Astăzi am făcut un pas spre România normală! Rămânem împreună și vom reuși!”",https://www.notabn.ro/robert-sighiartau-victorie-supraacciza-a-fost-eliminata/,2020-03-06,About The Author
430,430,notabn.ro,"Internetul împlinește astăzi 30 de ani - la Cluj-Napoca, ne ajută să eliminăm birocrația","Municipiul Cluj-Napoca se alătură celor care sărbătoresc astăzi 30 de ani de la începuturile Internetului – astăzi nu ne putem imagina lumea fără existența acestuia.
Profitând de oportunitățile oferite de Internet, Primăria Cluj-Napoca oferă în prezent cetățenilor posibilitatea de a depune online 92 de tipuri de cereri și de a urmări, tot online, stadiul de rezolvare a acestora.
„Funcționarul public virtual” Antonia, primul de acest fel din România, a permis scurtarea cu 40% a circuitului actelor în instituție.
Clujenii au posibilitatea de a plăti online taxele și impozitele, precum și alte taxe necesare.
În bună parte, modernizarea transportului în comun se bazează tot pe Internet – de exemplu, orarul întregii flote CTP Cluj este actualizat pe Google într-un parteneriat cu această firmă.
Aplicația MyCluj (http://mycluj.e-primariaclujnapoca.ro) permite clujenilor să transmită primăriei sugestii și reclamații, într-un mod simplu și eficient.
Tot online, fiecare clujean poate să facă rezervări pentru activitățile oferite gratuit de Baza Sportivă Gheorgheni (https://complexsportivgheorgheni.ro/).
Programarea căsătoriilor și a depunerii cererilor pentru obținerea actelor de identitate se face tot online, la fel și eliberarea certificatelor de urbanism.
”În orașul nostru sunt disponibile numeroase puncte de acces WiFi, inclusiv în mijloace de transport în comun, și două bănci inteligente, dotate cu panouri solare, care permit alimentarea dispozitivelor mobile şi conţin un hot spot WiFi (în Piaţa Mihai Viteazul şi pe B-dul Eroilor).
O veste bună pentru clujeni: chiar de astăzi, oricine poate verifica pe Internet cum se colectează deșeurile menajere din cartierele orașului – maşinile de gunoi au fost dotate cu GPS pentru ca traseul lor să poată fi urmărit în timp real.
Vezi harta live aici:
https://primariaclujnapoca.ro/…/salub…/salubritate-menajera/.",https://www.notabn.ro/internetul-implineste-astazi-30-de-ani-la-cluj-napoca-ne-ajuta-sa-eliminam-birocratia/,2020-03-06,About The Author
431,431,notabn.ro,Indemnizații speciale pentru aleșii locali. În județul Dâmbovița un primar este în funcție din 1982,"Primarii de comune vor primi câte 800 de lei în plus pentru fiecare mandat pe care l-au încheiat. Proiectul de cod administrativ prevede și câte 1500 de lei pentru mandatul unui edil din orașe și 3000 de lei pentru cei care au condus Bucureștiul.
Viitoarele pensii speciale ale aleșilor locali după aprobarea codului administrativ vor fi suportate din bugetul de stat.
Nu vor beneficia de indemnizații speciale primarii, viceprimarii, președinții și vicepreședinții consiliilor județene care au fost condamnați definitiv.
O comună din Dâmbovița se mândrește cu cel mai logeviv primar în funcție din țară. Mircea Ismail se afla la conducerea obștei din Doicești din 1982. Are 72 de ani și a obținut și al 7 lea mandat din 1990 încoace.",https://www.notabn.ro/indemnizatii-speciale-pentru-alesii-locali-in-judetul-dambovita-un-primar-este-in-functie-din-1982/,2020-03-06,About The Author
432,432,notabn.ro,Ziua Unirii Principatelor Române va fi celebrată printr-o ceremonie militară şi religioasă,"Împlinirea a 159 de ani de la „Mica Unire” – Unirea Principatelor Române sub domnia lui Alexandru Ioan Cuza, va fi sărbătorită la Bistriţa printr-un ceremonial militar şi religios care se va desfăşura miercuri, 24 ianuarie 2018, începând cu orele 12.00, în Piaţa Unirii.
Ceremonia va cuprinde acordarea onorului militar, salutul drapelului de luptă, intonarea Imnului Naţional al României, oficierea serviciului religios, depunerea unei coroane de flori, un program artistic oferit de Centrul Cultural Municipal „George Coşbuc” Bistriţa, defilarea gărzii de onoare şi Hora Unirii.",https://www.notabn.ro/ziua-unirii-principatelor-romane-va-fi-celebrata-printr-o-ceremonie-militara-si-religioasa/,2020-03-06,About The Author
433,433,notabn.ro,A doua ”revoluție fiscală” a unui guvern lipsit de viziune,"Autor: Matei Dobrovie
Anul 2019 va aduce noi creșteri de prețuri, cauzate de politici fiscale defectuoase. Aflat în derivă financiară, guvernul PSD-ALDE vrea să-și consolideze bugetul prin taxe noi aplicate companiilor profitabile. Ordonanța lăcomiei guvernamentale a fost adoptată la sfârșitul anului 2018.
Nu grija pentru buzunarul cetățeanului este în atenția guvernului, ci încadrarea în ținta de deficit cu orice preț. Preambulul proiectului de ordonanță certifică faptul că bugetul are nevoie de surse noi de venituri, pentru ca deficitul să se păstreze sub limita de 3%. Nefiind în stare să crească gradul de colectare, eminențele cenușii din guvern vin cu taxe noi, deși au promis că nu o vor face.
Taxa pe lăcomie, taxa pe cifra de afaceri a companiilor din energie, comunicaţii şi jocuri de noroc, reducerea comisionului atribuit administratorilor de la Pilonul II de pensii sunt doar măsuri disperate luate pe ultima sută de metri de un guvern incompetent care nu a reușit încă să facă bugetul pe 2019.
Mulți specialiști au avertizat că populația va fi cea care va suporta efectele acestor taxări, pentru că ele se vor regăsi în facturile de plată ale consumatorilor finali.
După ce au realizat că termenul de “lăcomie” este interpretabil și ar putea fi atribuit chiar guvernului PSD+ALDE, aflat în goană disperată după bani, iată “taxa pe lăcomiei” se transformă în „taxa pe active”.
Începând cu 1 ianuarie 2019, băncile vor fi obligate să plătească o taxă pe activele financiare, dacă media trimestrială a ROBOR va depăși pragul de 2%. În acest context băncile vor folosi strategii noi pentru a nu li se diminua gradul de profitabilitate: condițiile de creditare se vor înăspri, masa de creditare se va reduce iar costurile vor crește.
Cei ce vor pierde vor fi cei care vor face împrumuturi, persoane fizice și juridice. Chiar și statul va suporta costuri mai mari pentru împrumuturile viitoare. Este posibil ca unele bănci să se retragă de pe piața românească, așa cum s-a întâmplat în Ungaria.
Inspirați de Budapesta
Guvernul Dăncilă s-a inspirat de la Ungaria lui Orban, care a introdus o taxă pe active în 2010, taxă ce a provocat pierderi mari băncilor timp de trei ani (2010 – 2012). Guvernul ungar a reușit să-și regleze astfel deficitul bugetar, dar consecințele negative s-au răsfrânt asupra populației, prin creșterea dobânzilor la creditare.
Și da, sunt investitori care au plecat din Ungaria: GE Capital și Bayerische Landesbank au vândut băncile locale către stat în 2014, iar în 2016, statul a preluat 30% din acțiunile Erste Ungaria.
În România banca cu cele mai mari active este Banca Transilvania, bancă cu capital majoritar românesc, urmată de BCR (membră a Erste Group) și BRD (deținută de Groupe Société Générale). Iată că taxa lovește și în capitalul românesc, nu numai în cel străin. Rămâne de văzut care vor fi strategiile pe care le vor adopta aceste bănci în România.
Matei Dobrovie este deputat în Parlamentul României, fost jurnalist şi specialist în politică externă",https://www.notabn.ro/a-doua-revolutie-fiscala-a-unui-guvern-lipsit-de-viziune/,2020-03-06,About The Author
434,434,notabn.ro,Astăzi la Sinagoga Bistrița TURNEUL „DE LA PAGANINI LA PIAZZOLA”,"Centrul Judeţean pentru Cultură Bistrița-Năsăud și Societatea de Concerte Bistrița organizează:
TURNEUL „DE LA PAGANINI LA PIAZZOLA” cu Costin Soare – Chitară
În deschidere Alexandru Grecu, elev la Liceul de Muzică „Tudor Jarda” din Bistrița.
Evenimentul are loc astăzi, 27 aprilie 2018, La Sinagoga Bistrița
Ora 19:00",https://www.notabn.ro/astazi-la-sinagoga-turneul-de-la-paganini-la-piazzola/,2020-03-06,About The Author
435,435,notabn.ro,Tudose a legalizat din nou pensiile nesimțite,"După ce inițial Guvernul a renunțat la acordarea de pensii speciale, în ultima zi a anului s-a revenit și câteva mii de persoane vor beneficia din nou de cumulul de pensii. Astfel, mii de judecători, procurori, funcționari ai Curții de Conturi, ai Parlamentului, din aviație vor beneficia de aceste avantaje.
Pensiile speciale ale civilor sunt plătite de la bugetul de stat şi din bugetul asigurărilor sociale. În prezent, pensiile speciale ale piloţilor, parlamentarilor, auditorilor publici ai Curţii de Conturi, grefierilor reprezintă 80% din media veniturilor brute lunare din ultimul an de muncă. Diplomaţii, consulii şi magistraţii pensionaţi încasează acum la pensie 80% din salariul de bază şi sporurile avute în ultima lună de muncă.",https://www.notabn.ro/tudose-legalizat-din-nou-pensiile-nesimtite/,2020-03-06,About The Author
436,436,notabn.ro,Iarnă de poveste la Mănăstirea Bârsana. FOTO,"de Mihai Sărmășan
Mănăstirea Bârsana este unul din obiectivele de referință din Maramureș. Motivul, este atât frumoasa biserică din interiorul ansamblului cât și restul clădirilor de lemn realizate de meșteri populari din Maramureș.
Biserica mănăstirii Bârsana este una din cele mai înalte biserici de lemn din România având 57 de metri înălțime. Tot la Bârsana se găsește o a doua biserică care face parte din patrimoniul mondial UNESCO.
Ansamblul mănăstiresc se găsește în satul Bârsana. Așezarea sătească cunoaște prima atestare documentară în anul 1326. La acea vreme regele Ungariei Carol Robert de Anjou emite o diploma prin care sunt întărite drepturile de posesiune pentru Bârsana cneazului Stanislau Bârsan. Acesta avea să primească moșia cu drept de moștenire.
foto credit: Facebook Adrian Cozma",https://www.notabn.ro/iarna-de-poveste-la-manastirea-barsana-foto/,2020-03-06,About The Author
437,437,notabn.ro,"Deputatul Robert Sighiartău: ""Municipiul Bistriţa arată din ce în ce mai anost, mai cenuşiu şi neatractiv pentru noile generaţii.""","Într-o postare pe pagina sa personală de Facebook denumită „Deputat de Bistrița-Năsăud”, deputatul bistrițean Robert Sighiartău, Secretarul General al PNL spune:
„Municipiul Bistriţa arată din ce în ce mai anost, mai cenuşiu şi neatractiv pentru noile generaţii. Proiectul tandemului Ovidiu Creţu-Radu Moldovan pentru Bistriţa s-a dovedit a fi unul nefericit.
Încă din primele zile de la preluarea celui de-al treilea mandat al actualului primar, s-a putut observa lipsa de entuziasm a acestuia pentru a realiza ceea ce a propus bistriţenilor. Toate proiectele au fost lăsate în uitare, iar cei doi s-au concentrat pe distracţii şi festivaluri scumpe şi mai puţin pe problemele reale. Încăpăţânarea şi stăruinţa celor doi în proiectelul Wonderland şi în evenimente de imagine, au drept consecinţă ceea ce se vede foarte bine astăzi.
Străzile Bistriţei arată prost, foarte multe clădiri aflate în cele mai vizibile locuri sunt părăsite sau în diverse stadii de degradare, iar extinderea oraşului se face haotic. În lipsa unor proiecte inovative, Bistriţa sărăceşte, în timp ce altele prosperă şi sunt atractive pentru tinerii cu grad înalt de calificare în diverse domenii.
Nu trebuie să dăm exemplul Clujului. Oraşe ca Blaj, Alba-Iulia, au reuşit să se modernizeze, prin accesarea inteligentă a banilor europeni şi prin atragerea de bani privaţi, care produc dezvoltare locală și regională.”",https://www.notabn.ro/deputatul-robert-sighiartau-municipiul-bistrita-arata-din-ce-in-ce-mai-anost-mai-cenusiu-si-neatractiv-pentru-noile-generatii/,2020-03-06,About The Author
438,438,notabn.ro,Începe Festivalul Internaţional de Film Transilvania (TIFF),"Începe Gala de deschidere a celui mai important eveniment din România: Festivalului Internațional de Film Transilvania, dedicat filmului și industriei cinematografice. Sute de proiecții, premiere absolute și titluri care au făcut istorie, artiști muzicali de renume și cine-concerte spectaculoase, noi experiențe cine-culinare, workshop-uri și masterclass-uri susținute de experți din lumea filmului și industrii creative, dezbateri și petreceri fabuloase vor sărbători majoratul Festivalului Internațional de Film Transilvania, între 31 mai și 9 iunie.
INVITAȚI
Una dintre cele mai excentrice figuri ale cinematografiei mondiale, actorul, regizorul și producătorul Nicolas Cage este invitatul special al acestei ediții. Câștigător al unui premiu Oscar și distins cu numeroase alte premii în cadrul marilor festivaluri de film din lume, starul va primi Trofeul Transilvania pentru Contribuția Adusă Cinematografiei Mondiale de-a lungul unei cariere de aproape patru decenii. Fanii îl vor putea urmări, în rol principal, în două dintre filmele care au doborât recordurile de box office.
Prezent la Cluj-Napoca va fi și regizorul, scenaristul și producătorul Michel Gondry, la rândul său premiat cu Oscar pentru scenariul original al filmului Eternal Sunshine of the Spotless Mind (2004). Celebrat printr-o retrospectivă integrală, cineastul francez va inaugura, în 31 mai, ora 13:00, Uzina Filmelor de Amatori – un spațiu amenajat la CREIC (Centrul Regional de Excelență pentru Industrii Creative) cu zeci de decoruri și toată aparatura necesară, în care oricine își poate realiza propriul film. Întâlnirea dintre publicul TIFF și cele două personalități invitate va fi posibilă prin două masterclass-uri. Sâmbătă, 1 iunie, ora 12:30, fanii îl vor întâlni pe Michel Gondry la TIFF Lounge, iar duminică, pe 2 iunie, la ora 12:00, Nicolas Cage va veni la întâlnirea cu publicul organizată la Hotel Platinia.
Nadav Lapid, regizorul israelian care semnează Sinonime (Synonyms), premiat anul acesta cu Ursul de Aur la Berlinală, va veni la Cluj însoțit de tatăl său, Haim Lapid, scenaristul filmului, alături de care va participa la proiecția în premieră în România. Tot în familie sosesc la gala Festivalului Internațional de Film Transilvania Eva și Lukas Ionesco, regizoarea franceză cu origini românești care semnează Vârsta de aur (Une jeunesse dorée), respectiv fiul său, unul dintre protagoniștii filmului cu caracter auto-biografic inclus în Focusul Francez.
Echipa filmului Politica italiană pentru to(n)ți (Il Sindaco, Italian Politics 4 Dummies), producția care a stârnit un scandal enorm în Italia, va împărtăși publicului din România experiența unică a procesului prin care a fost creat documentarul. Ismaele La Vardera, jurnalistul-erou, implicat într-o campanie electorală fictivă în cursa pentru Primăria orașului Palermo, de-a lungul căreia și-a filmat cu camera ascunsă toate interacțiunile cu politicienii importanți, va fi prezent la Cluj alături de regizorii Davide Parenti și Claudio Canepari. Multi-premiatul regizor, scenarist și producător german Veit Helmer vine la TIFF cu Sutienul (The Bra), cel mai recent film pe care îl semnează. Alături de el, vor fi prezente la întâlnirea cu publicul actrițele Irmena Chichikova și Maia Morgernstern, ambele protagoniste ale filmului.
Proiectat în premieră absolută la Gala de deschidere a Festivalului Internațional de Film Transilvania, Parking (r. Tudor Giurgiu), va oferi cinefililor șansa de a-i întâlni pe membrii echipei de producție și pe actorii Mihai Smarandache, Carmen Florescu și Paul Cimpoieru. Nu vor lipsi de la eveniment compozitorul Julio de la Rosa și scriitorul Marin Mălaicu-Hondrari, autorul bestseller-ului ,,Apropierea’’, care a inspirat scenariul filmului.
Regizorul, producătorul și criticul canadian distins cu trei premii majore la Locarno, Denis Côté revine la Cluj, de data aceasta în calitate de membru al juriului Competiției TIFF. Cineastul canadian vine însoțit de Ghost Town Anthology, cel mai recent film pe care îl semnează, lansat anul acesta în competiția pentru Ursul de aur, la Berlin.
Cu peste 30 de ani de experiență în industria filmului, producătorul Mike Goodridge, actualmente director artistic al Festivalului de la Macao, va face parte la rândul său din juriul care va stabili titlul câștigător al Trofeului Transilvania, alături de producătoarea croată Anita Juka și regizorul și scenaristul român Constantin Popescu, care semnează, printre alte titluri de succes prezentate în marile festivaluri, Pororoca, film laureat cu premiul Zilelor Filmului Românesc la TIFF 2018, trei premii Gopo și un premiu la Festivalul de la San Sebastian.
Direct de pe covorul roșu de la Cannes ajung la TIFF regizorul Corneliu Porumboiu și actorul Vlad Ivanov, invitați speciali la prima proiecție din România a filmului La Gomera. Tot în premieră va rula și Monștri, inclus atât în competiția pentru Trofeul Transilvania, cât și în Zilele Filmului Românesc. Filmul vine însoțit la Cluj de echipa de producție și de actorii Cristi Popa, Judith State și Dorina Lazăr, iar Radu Dragomir, va fi prezent la proiecția filmului Mo, debutul său regizoral, cu Dana Rogoz în rolul principal.
Premiul de excelență îi va fi oferit la această ediție inegalabilului Marcel Iureș, pentru cariera sa impresionantă, marcată de zeci de roluri interpretate pe scenele din întreaga lume, trei Premii UNITER și apariții nenumărate în producții cinematografice care s-au bucurat de succes internațional. Unul din cei mai importanți și prolifici creatori de costume de film din Romania, Oana Păunescu va fi distinsă cu Premiul pentru întreaga carieră. Printre actorii români foarte iubiți de public, cinefilii îi vor reîntâlni la Cluj pe Horațiu Mălăele, Dana Dogaru și Iosif Paștina, prezenți la proiecția specială Moromeții 2.
SECȚIUNI
Nouă titluri recente și tot atâtea viziuni asupra unui subiect cum nu se poate mai fierbinte, concurează anul acesta pentru premiul FIPRESCI, în secțiunea tematică intitulată Ora de religie, și o colecție amplă de filme VR vor oferi publicului o mostră din cinematografia viitorului în secțiunea infiniTIFF. Dedicată pasionaților de film și gastronomie, secțiunea Film Food aduce la Cluj patru povești savuroase și detalii picante din culisele celor mai cunoscute restaurante din Europa. Proiecțiile vor fi urmate de cine speciale pregătite de Chefi inspirați de subiectele filmelor incluse în programul ediției. De experiențe gastronomice inedite vor avea parte și cei care vor urmări traseul Caravanei Culinare Franco-Române, prezentă la TIFF în cadrul Sezonului România-Franța 2019. Cu aceeași ocazie, cinefilii se vor delecta și cu o amplă selecție de filme semnate de regizori în plină ascensiune, inclusă anul acesta în programul Focus Franța, dar și cu o Retrospectivă integrală Michel Gondry.
În secțiunile Competiție, Supernova, Umbre, Fără limită, Ce se întâmplă, documentarule? Zilele Filmului Românesc, Suspecți de serviciu, Ziua Maghiară, Shadow Shorts, EducaTIFF și Ziua HBO (partener de tradiție al TIFF-ului), vor fi proiectate filme în premieră absolută, dar și titluri premiate în festivalurile internaționale.
O colecție eclectică de noutăți și clasici de referință, în versiuni restaurate, va face deliciul publicului în programul Focus China, țară aflată pentru prima dată în prim-planul unei ediții TIFF. Alături de cineastul Fatih Akin și regizorul Veit Helmer, invitat special al acestei ediții, regretata Agnès Varda, regina cinematografiei franceze, va fi omagiată în secțiunea 3×3.
PROIECȚII SPECIALE
Proiecția Parking în premieră absolută va deschide ce-a de-a 18-a ediție a Festivalului Internațional de Film Transilvania, cu o poveste emoționantă despre un poet român care, după ce emigrează în Spania, descoperă nu numai chinurile iubirii ci și durerea depărtării de casă. Filmul în regia lui Tudor Giurgiu va putea fi urmărit în prezența echipei, pe ecranul-gigant din Piața Unirii Open Air, pe 31 mai, de la ora 20:45.
Invitat special la TIFF 2019, Nicolas Cage va primi Trofeul Transilvania pentru Contribuția Adusă Cinematografiei Mondiale în aplauzele fanilor prezenți la eveniment special, programat pe 1 iunie, în Piața Unirii Open Air.
Pe marele ecran va fi proiectat apoi thriller-ul hi-tech Față în față (Face/Off, r. John Woo), în care Nicolas Cage interpretează, alături de John Travolta, alternativ, rolul unui ucigaș psihopat și al polițistului care se află pe urmele lui.
Durere și glorie (Pain and Glory), cel mai recent film semnat de Pedro Almodóvar și titlul care i-a adus lui Antonio Banderas. Premiul pentru cel mai bun actor, alături de noul film al cineastului român Corneliu Porumboiu – La Gomera, au impresionat deja criticii în competiția oficială de la Cannes și vor putea fi văzute în premieră în România la TIFF. Tot de la Cannes, din secțiunea Semaine de la critique, revine în competiția pentru Trofeul Transilvania regizorul Hlynur Palmason cu drama Alb cât vezi cu ochii (A White, WhiteDay).
La 30 de ani de la evenimentele din Decembrie 89, proiecția documentarului După Revoluție, semnat de Laurențiu Calciu, aduce pe marele ecran imagini înregistrate pe camera lui VHS pe străzile din București, imediat după căderea regimului comunist. O proiecție-eveniment îi va fi dedicată materialului Nu e nimeni acasă, produs de Recorder.ro – câștigător anul acesta la Gala Premiilor Superscrieri. Documentarul realizat de jurnaliștii Andrei Udișteanu și David Muntean urmărește ultimele zile petrecute în România de o familie cu doi copii pregătită să emigreze în Marea Britanie.
CONCERTE & EVENIMENTE SPECIALE
Britanicii eclectici de la TransGlobal Underground și maeștrii brass ai Fanfarei Tirana din Albania au creat în 2013 un nou univers muzical hipnotizant intitulat The Kabatronics, pe care publicul TIFF va avea ocazia să-l exploreze luni, pe 3 iunie, ora 19:00, într-un concert programat la Casa de Cultură a Studenților.
Iubitorii de muzică vor fi impresionați de revenirea pe scena muzicală a unuia dintre cele mai populare grupuri franceze a anilor 90’. Legendarii și carismaticii Les Négresses Vertes vor putea fi ascultați live, pentru prima data în România, pe 4 iunie, de la ora 19:00, la Casa de Cultură a Studenților.
Tot aici, în seara de 8 iunie, de la ora 18:30 va veni pentru prima dată la întâlnirea cu publicul din țară, compozitorul și pianistul Jean-Michel Bernard, premiat la Cannes în 2007. Artistul francez va interpreta, alături de solista Kimiko Ono, compozițiile sale unice realizate pentru coloanele sonore ale filmelor regizate de Michel Gondry sau Martin Scorsese, dar și piese celebre ale altor compozitori de muzică de film, precum Lalo Schifrin sau Ennio Morricone.
Proiecția specială din Arkhai Sculpture Park, Vlaha, va oferi cinefililor ocazia de a urmări în aer liber Generația Woodstock (Woodstock: Three Days that Defined a Generation), filmul care marchează aniversarea a 50 de ani de la prima ediție a legendarului festival. Invitatul special al serii: Oigăn, cu deja celebrul său performance live intitulat Oigan plays Dylan.
Un cine-concert de senzație îl va readuce anul acesta pe legendarul chitarist Gary Lucas în România, după succesul înregistrat în 2010 la TIFF. Miercuri, pe 5 iunie, ora 21:30, la Biserica Romano-Catolică ,,Sfânta Treime’’ din Cluj, artistul american va acompania live proiecția capodoperei The Goddess (Zeița, r. Wu Yonggang), clasicul mut considerat astăzi unul dintre cele mai populare titluri din Epoca de Aur a cinematografiei chineze.
Proiecțiile în aer liber și petrecerile vibrante vor anima împrejurimile Castelului Bánffy pe 1 și 2 iunie. Programul Weekend la Castel include jocuri interactive, ateliere creative și spectacole pentru copii pe timp de zi, iar după lăsarea serii invită cinefilii să trăiască o iminentă invazie extraterestră alături de personajele din CoinCoin și extratereștrii (CoinCoin & The Extra-Humans), în proiecția-maraton de sâmbătă seară ce va fi urmată de Full Moon Party. Dumincă seară, vedeta de la Castel va fi starul american Nicolas Cage, ,,magnific și fabulos de feroce’’ (The Guardian) în horror-ul sângeros Mandy (2018, r. Panos Cosmatos).
Ca în fiecare an, Casa TIFF va fi gazda unor concerte și petreceri de pomină, cu intrare liberă, aproape în fiecare seară de festival. Programul complet al evenimentelor este disponibil aici: http://bit.ly/2JHPexw
Programul infiniTIFF se va concentra anul acesta pe stimularea antreprenoriatului clujean în direcția producției virtuale pentru film, jocuri video, animație și tehnologie audiovizuală, completând proiectul Cluj Future of Work. Două evenimente speciale dedicate profesioniștilor, în acest sens, vor fi infiniTIFF Summit, o conferință de jumătate de zi despre producția virtuală si viitorul muncii, și infiniTIFF Workshop, un eveniment colaborativ cu participarea stakeholderilor locali din diferite industrii.
BILETE
Atât pentru filme cât și pentru evenimentele speciale, biletele pot fi cumpărate direct din aplicația oficială TIFF, iar codul de bare unic generat pentru fiecare utilizator va asigura un mod rapid de a intra la filme. Aplicația poate fi descărcată în forma ei nouă din App Store http://bit.ly/tiff-official-ios-app-2019 și Google Play Store http://bit.ly/tiff-official-android-app-2019.
Construită nativ pentru iOS și Android, aplicația permite accesarea programului festivalului și construirea propriul itinerariu de filme de văzut. Premiul Publicului se mută, în acest an, tot în aplicația mobilă, unde spectatorii vor putea vota filmele la care au cumpărat bilet, după ora rulării acestuia, și până cel târziu la finalul zilei respective. Aplicația a fost dezvoltată împreună cu echipa Halcyon Mobile, agenție multi-premiată la Webby Awards și mFWA.
De asemenea, biletele mai pot fi cumpărate online de pe tiff.eventbook.ro sau direct de la casieriile TIFF.
***
Festivalul Internaţional de Film Transilvania (TIFF) este primul festival internaţional de film de lung-metraj din România.
În cei șaisprezece ani de existenţă, TIFF a devenit un brand recunoscut în România nu numai pentru calitatea programelor prezentate, ci şi pentru organizarea excelentă, atmosfera efervescentă şi multitudinea de evenimente, de la seminarii şi workshopuri până la concerte şi petreceri până în zori de zi.
Ediţia din 2007 a festivalului a fost prima organizată simultan la Cluj şi Sibiu, Capitală Culturală Europeană în acel an.
De-a lungul celor 16 ediţii, TIFF s-a putut mândri şi cu prezenţa a numeroase personalităţi de marcă ale cinematografiei mondiale, pe care le-a onorat cu premiul pentru întreaga carieră. Printre acestea, se numără Sophia Loren, Julie Delpy, Michael Radford, Annie Girardot, Udo Kier, Vanessa Redgrave, Franco Nero, Nicolas Roeg, Catherine Deneuve, Claudia Cardinale, Wim Wenders.",https://www.notabn.ro/incepe-festivalul-international-de-film-transilvania-tiff/,2020-03-06,About The Author
439,439,notabn.ro,Patriarhia Română îşi exprimă profunda indignare privind ofensa publică adusă simbolurilor religioase,"Patriarhia Română a luat act cu profundă indignare de spectacolul de teatru „Eu sunt. Şi?” prezentat la Cluj-Napoca în cadrul „Săptămânii Mândriei” a minorităţilor sexuale. Conţinutul indecent al acestei reprezentaţii include folosirea batjocoritoare a unor simboluri religioase creştine, mesajul transmis fiind unul deliberat blasfemiator.
Asemenea atitudini jignitoare la adresa covârşitoarei majorităţi a românilor, etichetarea negativă a credincioşilor creştini, ofensarea repetată a sentimentelor religioase dezbină societatea şi denotă intoleranţă tocmai din partea acelora care fac apel în mod insistent la toleranţă. Considerăm că este vorba de un act de propagandă ideologică anticreştină, care nu poate fi scuzat sub pretextul unei manifestări aşa-zis artistice.
Amintim că Legea cultelor 489/2006, la art. 13, alineatul 2, stipulează că „sunt interzise orice forme, mijloace, acte sau acţiuni de defăimare şi învrăjbire religioasă, precum şi ofensa publică adusă simbolurilor religioase”.
În consecinţă, pledăm pentru respectarea legii în spiritul şi litera ei. În acelaşi timp, îndemnăm la promovarea decenţei în spaţiul public, ca premisă pentru o reală toleranţă.
BIROUL DE PRESĂ AL PATRIARHIEI ROMÂNE",https://www.notabn.ro/patriarhia-romana-isi-exprima-profunda-indignare-privind-ofensa-publica-adusa-simbolurilor-religioase/,2020-03-06,About The Author
440,440,notabn.ro,Proiectul noii legi a pensiilor intră în dezbatere publică,"Proiectul noii legi a pensiilor urmează să fie făcut public astăzi. Modificările aduse actului normativ în vigoare vizează eliminarea inechităţilor din sistem, iar pensiile nu vor scădea în urma recalculării, a dat asigurări Lia Olguţa Vasilescu.
Proiectul va avea un termen legal de dezbatere publică de 30 de zile, timp în care orice persoană interesată de lege va putea sa transmită sugestii, sau propuneri de modificare.
Ministrul muncii a mai precizat că se vor face, în acelaşi timp, şi dezbateri cu organizaţiile de pensionari, apoi proiectul cu modificări se va întoarce la Guvern, urmând apoi să primească avizul altor ministere. Lia Olguţa Vasilescu a adăugat că, potrivit proiectului, punctul de pensie urmează să crească treptat.",https://www.notabn.ro/proiectul-noii-legi-a-pensiilor-intra-in-dezbatere-publica/,2020-03-06,About The Author
441,441,notabn.ro,4 ani de la tragedia de la Colectiv,"În seara de 30 octombrie 2015, peste 60 de persoane şi-au pierdut viaţa în tragicul eveniment petrecut la clubul Colectiv din Bucureşti, situat în str. Tăbăcarilor nr. 7, sectorul 4, unde trupa Goodbye to Gravity susţinea un concert de lansare a unui nou album. Incendiul izbucnit în timpul concertului s-a extins rapid, soldându-se cu numeroase persoane decedate şi rănite.
Ministerul Afacerilor Interne anunţa, în cursul nopţii de 30 spre 31 octombrie 2015, că 27 de persoane au murit şi 162 de persoane au fost spitalizate, în urma incendiului de la clubul Colectiv. Răniţii au fost transportaţi la spitalele Floreasca, de Arşi, Elias, Militar, ”Sf. Pantelimon”, Judeţean Ilfov, ”Sf. Ioan”, ”Bagdasar-Arseni”, Municipal, Colţea, ”Marie Curie” şi „Grigore Alexandrescu”.
Dintre persoanele rănite, 34 au fost transferate ulterior la clinici medicale din Austria, Belgia, Olanda, Germania, Marea Britanie, Norvegia, Israel şi Elveţia.
În următoarele două luni, numărul persoanelor decedate a ajuns la 63, iar în 14 martie 2016 numărul persoanelor decedate a ajuns la 64. Între victimele care şi-au pierdut viaţa în urma incendiului s-au aflat şi membri ai trupei Goodbye to Gravity: basistul Alex Pascu, bateristul Bogdan Lavinius Enache, chitariştii Vlad Ţelea şi Mihai Alexandru.
A fost declanşată o anchetă în urma căreia cei trei patroni de la clubul Colectiv, Alin George Anastasescu, Paul Gancea şi Costin Mincu, au fost trimişi în judecată, la 28 aprilie 2016, fiind acuzaţi de săvârşirea infracţiunilor de ucidere din culpă, vătămare corporală şi neluarea măsurilor legale de securitate şi sănătate în muncă. În acelaşi dosar au fost trimişi în judecată Daniela Niţă, patroana firmei de artificii SC Golden Ideas Fireworks Artists SRL, Cristian Niţă (director) şi Viorel Zaharia (pirotehnist). Au mai fost deferite justiţiei persoanele juridice SC Colectiv Club SRL şi SC Golden Ideas Fireworks Artists SRL.
În rechizitoriul care a însoţit dosarul de trimitere în judecată a patronilor, procurorii arată că patronii clubului Colectiv „au încurajat şi permis accesul unui număr de persoane mult peste limita admisă a clubului, în condiţiile în care spaţiul nu era prevăzut cu mai multe căi de evacuare în caz de urgenţă, precum şi desfăşurarea unui spectacol pirotehnic (foc de artificii) în incinta acoperită a clubului”.
Daniela Niţă, patroana firmei de artificii, a fost acuzată că, în calitate de administrator al SC Golden Ideas Fireworks Artists SRL, a procurat de la societatea Enigma Firework Limited din Bulgaria produse pirotehnice „fântână de scenă”, neînsoţite de fişe tehnice, care, în conformitate cu instrucţiunile de utilizare redate în limba bulgară pe eticheta fiecărui produs, dar netraduse, trebuie utilizate numai în spaţiu deschis şi amplasate în poziţie verticală, pe un suport stabil şi plat şi, în aceste condiţii, fără efectuarea vreunui minim instructaj privind modul de folosire al produselor pirotehnice şi fără un instructaj privind noul loc de muncă (incinta clubului Colectiv), se mai arăta în rechizitoriu.
Fostul primar al sectorului 4 Cristian Popescu-Piedone a fost trimis în judecată, la 5 mai 2016, fiind acuzat de săvârşirea a două infracţiuni de abuz în serviciu dacă funcţionarul a obţinut pentru altul un folos necuvenit, provocând vătămarea intereselor legitime ale unor persoane fizice şi ale sectorului 4 al municipiului Bucureşti. Au mai fost deferite justiţiei alte trei persoane din cadrul Primăriei sectorului 4: Aurelia Iofciu, şef al Serviciului autorizări comerciale, Larisa Luminiţa Ganea, consilier superior, şi Ramona Sandra Moţoc, referent superior, ambele în cadrul aceluiaşi serviciu.
La 27 iulie 2016, Marian Moise, unul dintre cei doi pirotehnişti (alături de Viorel Zaharia) care au montat artificiile în clubul Colectiv, a fost pus sub control judiciar de procurorii Parchetului General, fiind acuzat că nu a luat toate măsurile de prevenire a unui incendiu, deşi avea pregătire de specialitate şi avizele necesare, dând dovadă de „gravă neglijenţă”. Acesta nu ar fi luat măsuri de limitare şi de asigurare a perimetrului posibil incandescent şi nici nu a asigurat prezenţa unor extinctoare în imediata apropiere, ceea ce ar fi putut duce la evitarea propagării incendiului.
O lună mai târziu, la 29 august 2016, Marian Leuşteanu, unul dintre supravieţuitorii tragediei de la Colectiv, a fost audiat de procurorii Direcţiei Naţionale Anticorupţie şi s-a constituit parte civilă în dosar. Tribunalul Bucureşti a respins, la 14 octombrie 2016, toate cererile şi excepţiile invocate de fostul primar al sectorului 4 Cristian Popescu-Piedone, instanţa dispunând începerea judecării pe fond în dosarul Colectiv. De asemenea, instanţa a constat legalitatea rechizitoriului întocmit de procurorii DNA.
La 28 octombrie 2016, procurorii militari din DNA au dispus trimiterea în judecată, în dosarul Colectiv, a Antoninei Radu şi a lui George Petrică Matei, la data faptelor ofiţeri-inspectori de prevenire cu gradul de căpitan în cadrul Inspectoratului pentru Situaţii de Urgenţă (ISU) Bucureşti – Ilfov. DNA a precizat că, în perioada septembrie 2014 – 30 octombrie 2015, cei doi ofiţeri ISU, în timp ce se aflau în exercitarea atribuţiilor de serviciu, cu bună ştiinţă, nu şi-au îndeplinit obligaţiile ce decurgeau din conţinutul prevederilor legale privind prevenirea şi apărarea împotriva incendiilor, deşi au luat cunoştinţă şi au constatat că acel club din Bucureşti (care până la data de 6 octombrie 2014 a funcţionat ca persoană juridică SC Music Hall SRL Bucureşti, iar după această dată ca persoană juridică SC Colectiv Club SRL Bucureşti) desfăşura activităţi specifice fără a deţine aviz/autorizaţie de securitate la incendiu.
Ca urmare a tragediei de la Colectiv, la 3 noiembrie 2015, câteva mii de manifestanţi în Bucureşti şi alte câteva sute în ţară au cerut demisia premierului Victor Ponta, a vicepremierului Gabriel Oprea şi a primarului sectorului 4, Cristian Popescu-Piedone.
Guvernul Ponta a demisionat la 4 noiembrie 2015, premierul Victor Ponta declarând că are obligaţia „să constate supărarea legitimă din cadrul societăţii”. „Nu cred că este corect să las responsabilitatea celor care au fost în teren. Sunt gata să fac eu acest gest şi-mi depun mandatul de prim-ministru (…). Sper ca depunerea mandatului meu şi al Guvernului să satisfacă aşteptările celor care au protestat”, a precizat premierul Victor Ponta. Tot la 4 noiembrie 2015 şi-a anunţat demisia şi primarul sectorului 4, Cristian Popescu Piedone, exprimându-şi speranţa că vidul legislativ şi carenţele administrative vor trage un semnal de alarmă pentru viitor.
În noiembrie 2015, artistul André Rieu a adus un omagiu victimelor de la clubul Colectiv şi în aceeaşi lună artistul a primit titlul de ”Ambasador Onorific al Bucureştiului” din partea Primăriei Capitalei, pentru felul în care a promovat cultura şi folclorul din România în lume. Tot în noiembrie 2015, muzicianul olandez a lansat DVD-ul ”Andre Rieu live în Bucureşti” şi a participat la Gala Caritabilă organizată pentru susţinerea victimelor incendiului din #Colectiv, în cadrul căreia violonistul a donat profitul realizat din vânzarea noului DVD lansat.
La cinci luni de la producerea tragediei, victimele au anunţat, la 28 martie 2016, înfiinţarea „Asociaţiei Colectiv GTG 3010″, cu scopul de a lupta pentru drepturile tuturor celor afectaţi de teribila tragedie, pentru răniţi şi familiile tinerilor dispăruţi. Asociaţia are şapte membri fondatori şi este condusă de Eugen Iancu.
În octombrie 2016, a avut loc evenimentul caritabil #3010 Festival, organizat în beneficiul victimelor din clubul Colectiv, care a adus donaţii în valoare de 56.530 de lei, obţinuţi prin vânzarea biletelor, suma urmând să fie fi utilizată pentru decontarea tratamentelor medicale necesare răniţilor, fie prin decontarea facturilor medicale, fie prin plata serviciilor specifice, direct către unitatea spitalicească. La acel moment, aproximativ 100 dintre răniţii din Colectiv aveau nevoie de tratamente şi intervenţii medicale.
Plenul Camerei Deputaţilor a adoptat, la 21 martie 2017, OUG nr. 74/2016 prin care s-a stabilit prelungirea cu doi ani a posibilităţii decontării tratamentelor victimelor tragediei din clubul Colectiv, care beneficiază de îngrijire medicală în străinătate. Potrivit actului normativ, se aprobă plata, din bugetul Ministerului Sănătăţii, pentru cheltuielile aferente tratamentului pentru victimele tragediei, care beneficiază de îngrijire medicală în străinătate, în continuarea tratamentului acordat în regim de spitalizare în unităţi sanitare publice din România şi din străinătate. Totodată, având în vedere faptul că în cazul unor tratamente medicale şi intervenţii chirurgicale plata cheltuielilor este solicitată în avans de către unele spitale din străinătate, s-a introdus şi posibilitatea de plată în avans pentru tratament.
La 11 aprilie 2017, preşedintele Klaus Iohannis a promulgat Legea privind aprobarea OUG nr. 74/2016 pentru modificarea şi completarea Ordonanţei de urgenţă a Guvernului nr. 56/2015 privind plata tratamentului în străinătate în cazul persoanelor a căror stare de sănătate a fost afectată în urma tragicului eveniment din data de 30 octombrie 2015 produs în clubul Colectiv din municipiul Bucureşti.
La un an şi nouă luni de la tragedia din Clubul Colectiv, a avut loc evenimentul ”Noapte albă la #Colectiv”, mai precis din seara de 30 iulie, ora 20.00, până în dimineaţa de 31 iulie, ora 8.00, toţi aceia care au dorit să aprindă o lumânare în memoria victimelor incendiului de la Clubul Colectiv au putut să facă acest lucru. Momentul a marcat şi amenajarea spaţiului din Piaţa Bucur unde a fost amplasat monumentul dedicat victimelor Colectiv.
În iulie 2017, un supravieţuitor al incendiului din clubul bucureştean Colectiv a murit, iar Eugen Iancu, preşedintele Asociaţiei Colectiv GTG 3010 a spus că este cea de-a 65-a victimă a incendiului din Colectiv.
A doua ediţie a #3010 Festival a avut loc în 30 octombrie 2017, fondurile şi donaţiile obţinute în urma evenimentului urmând să fie folosite în beneficiul victimelor din Colectiv.
La 15 ianuarie 2018, Tribunalul Bucureşti a admis ca dosarul în care sunt judecaţi pompierii Antonina Radu şi George Petrică Matei să fie reunit cu dosarul Colectiv în care sunt inculpaţi patronii clubului şi fostul primar Cristian Popescu-Piedone.
În 30 octombrie 2018, Arhiepiscopia Bucureştilor a oficiat două slujbe de pomenire pentru tinerii morţi în incendiul din clubul bucureştean Colectiv, la biserica Sfântul Nicolae – Broşteni (str. Cuza Vodă, nr. 77-79, sector 4) şi în Piaţa Bucur, în imediata apropiere a locului tragediei. Slujbe de pomenire au fost oficiate şi la Galaţi şi Brăila. De asemenea, în mai multe oraşe din ţară, zeci de persoane au aprins lumânări în locuri publice, în memoria victimelor incendiului din clubul Colectiv din Capitală.
Tot în 30 octombrie 2018, artista Maria Gheorghiu a lansat pe canalul său youtube videoclipul piesei „Niciodată uitarea”, scrisă chiar în zilele următoare tristului eveniment. În aceeaşi zi a fost organizat „Marşul Chitarelor”, când victimele incendiului din Colectiv au fost comemorate pe traseul Piaţa Unirii – Club Colectiv.
La 31 octombrie 2018, Parchetul General a anunţat că procurorii continuă ancheta într-un dosar disjuns din Colectiv în legătură cu intervenţia autorităţilor şi acordarea primelor îngrijiri medicale la locul incendiului, respectiv asistenţa medicală acordată victimelor, posibile infecţii nosocomiale şi acţiunile ori inacţiunile funcţionarilor publici referitoare la transferul răniţilor la spitale din străinătate. Parchetul General a precizat că sunt analizate 81 de expertize medico-legale privind leziunile suferite de persoanele care au supravieţuit incendiului de la clubul Colectiv.
În 15 noiembrie 2018 au fost audiate la Tribunalul Bucureşti Andrea Bokor şi Ana Maria Adam, care au supravieţuit incendiului de la clubul Colectiv.
Numele celor patru muzicieni din trupa Goodbye to Gravity care au murit în urma incendiului din clubul Colectiv din Bucureşti – Alex Pascu, Mihai Alexandru, Vlad Ţelea şi Bogdan Enache – au fost gravate pe un microcip plasat la bordul sondei spaţiale americane InSight, creată de NASA, care a asolizat cu succes pe planeta Marte, la 27 noiembrie 2018.",https://www.notabn.ro/4-ani-de-la-tragedia-de-la-colectiv/,2020-03-06,About The Author
442,442,notabn.ro,"Vezi programul filmelor la Cinema ,,Dacia”","Bazat pe aclamatul roman „Every Day”, un bestseller New York Times scris de David Levithan, filmul cu același nume spune povestea lui Rhiannon, o adolescentă de 16 ani care se îndrăgostește de o entitate misterioasă, pe nume „A”, care ocupă involuntar, dar inevitabil, în fiecare zi, corpul unui alt adolescent. Simțind că între ei se stabilește o legătură incredibil de puternică, Rhiannon și A se străduiesc să se regăsească în fiecare zi, fără să știe ce sau pe cine va aduce ziua următoare. Cu cât cei doi se îndrăgostesc mai tare unul de celălalt, cu atât mai mult consecințele acestei iubiri în care la fiecare 24 de ore partenerul este altcineva (și totuși același), apasă mai tare asupra lor, obligându-i pe Rhiannon și A să ia cea mai grea decizie din viața lor.",https://www.notabn.ro/vezi-programul-filmelor-la-cinema-dacia-2/,2020-03-06,About The Author
443,443,notabn.ro,Cancelarul Angela Merkel anunţă crearea unui fond pentru încurajarea investiţiilor în Africa,"Cancelarul german Angela Merkel a anunţat marţi, la Berlin, crearea unui fond de un miliard de euro pentru stimularea investiţiilor întreprinderilor mici şi mjilocii europene în Africa, într-o perioadă în care Germania încearcă să reducă fluxul de migranţi de pe acest continent spre Europa, transmite AFP, potrivit Agerpres.
„Împreună, vrem să trimitem astăzi un semnal clar: voinţa de a avea o vecinătate bună şi profitabilă între Africa şi Europa”, a declarat cancelarul german, cu ocazia summitului „Compact with Africa”, pe tema investiţiilor private pe acest continent.
Noul fond va servi la acordarea de împrumuturi şi fonduri proprii IMM-urilor europene şi germane care vor dori să investească în Africa, şi de fonduri proprii pentru IMM-urile africane.
„Vreme de mulţi ani, am fost foarte concentraţi pe Asia. Cred că, pe viitor, privirea trebuie să se îndrepte mai mult spre Africa”, un continent cu „un enorm potenţial de creştere”, a declarat Angela Merkel.
Iniţiativa a fost creată anul trecut, în timpul preşedinţiei germane a G20, şi la ea participă şi 12 state africane.
Cancelarul german a făcut din dezvoltarea Africii una din priorităţile mandatului său, în ultimele luni deplasându-se de mai multe ori pe continent.
Angela Merkel încearcă mai ales ca, pe această cale, să reducă afluxul de migranţi spre Europa, o problemă sensibilă aflată la originea dificultăţilor sale politice din ultimii trei ani.
Decizia cancelarului de a deschide porţile Germaniei pentru mai mult de un milion de migranţi în 2015 şi 2016 i-a afectat considerabil popularitatea şi a constrâns-o, în cele din urmă, să-şi anunţe, luni, plecarea treptată de la putere.
„Noi, europenii, avem un mare interes ca ţările africane să se bucure de perspective economice bune, iar pentru aceasta avem nevoie de investiţii publice, dar şi private”, a mai spus cancelarul la conferinţa de la Berlin, desfăşurată sub egida unor giganţi industriali germani precum Siemens şi Volkswagen.",https://www.notabn.ro/cancelarul-angela-merkel-anunta-crearea-unui-fond-pentru-incurajarea-investitiilor-in-africa/,2020-03-06,About The Author
444,444,notabn.ro,A început sărbătoarea Bistriței,"Sâmbătă, 24 august, începe sărbătoarea Bistriței. Bistrițenii și oaspeții acestui vechi și frumos oraș sunt așteptați să ia parte la manifestările diverse care se vor desfășura pe parcursul a 9 zile.
Manifestările se desfășoară sub sloganul BISTRIȚA TE IUBEȘTE, iar programul evenimentelor este următorul:
Sâmbătă 24 august
Ora 10.00, Primăria municipiului Bistrița
Deschidere festivă
Orele 9.30 – 16.00, Sala CSM
Concurs de șah
Orele 12.00 – 16.00, Ștrandul municipal Codrişor
Jocuri şi diverse demonstrații sportive
Orele 10.00 – 12.00, Pădurea Schullerwald
Întreceri sportive
Ora 12:00, Centrul Comunitar pentru Tineret
Vernisaj expoziţie filatelică
Ora 18.00, Complexul de agrement Heidenfeld
Spectacol folcloric susținut de: ansamblul „Cununița”, ansamblul „Măgura Șieului”, Silvia Ivan, Marioara Dragotă, Ileana Melean, Emilia Popdeac, Crina Bertel, Crina și Alecsia Prața, Cristian Pomohaci
Ora 19.00, Scenă Pietonal
Concert simfonic susținut de Noua Orchestră Transilvană, dirijor Romeo Râmbu, soliști Luiza Nancu – violoncel și Petrica Nancu – trompetă
Duminică 25 august
Orele 9.30 – 13.00, Sala CSM
Concurs de șah
Orele 12.00 – 16.00, Parcul municipal
Joc de șah în aer liber
Orele 12.00 – 16.00, Ștrandul municipal Codrişor
Jocuri şi diverse demonstrații sportive
Ora 18.00, Complexul de agrement Heidenfeld
Spectacol folcloric susținut de: ansamblul „Cununa de pe Someș”, Teodora Simionca, Anton Todică, Cornelia Hoha, Marian Predescu, Virginia Bugnar, Marioara Sigheartău, Petre Petruse, Marius Ciprian Pop
Ora 19.00, Scenă Pietonal
Eduard Sanda, Vescan, Mira, The Motans
Luni 26 august
Orele 10.00 – 14.00, parcare str. Lupeni
Demonstraţie graffiti
Orele 11.00 – 13.00, Centrul Comunitar pentru Tineret
Ateliere de pictură
Ora 19.00, Scenă Pietonal
Symphress, Boulevard, Lia Band
Ora 19:00, Complexul de agrement Heidenfeld
Spectacol folcloric susținut de: ansamblul „Cununa Grâului”, Adina Bojor, Ancuța Bârte, Țanc Ana-Maria, Mihai Bahnăr, Cristina Livia Scurtu, Elena Chirică, Cornelia Ardelean, Dorina Oprea
Marți 27 august
Orele 12.00 – 13.00, Centrul Comunitar pentru Tineret
Vernisaj expoziție foto
Orele 12.00 – 16.00, Ștrandul municipal Codrişor
Jocuri şi diverse demonstrații sportive, întreceri de înot
Orele 16.00 – 18.00, Piața Centrală
Expoziție produse hand made
Ora 18.00, Pietonal
Street Food D.J. Music
Ora 18.00, Complexul de agrement Heidenfeld
Spectacol folcloric susținut de: ansamblul „Doinița” al Casei Armatei Bistrița, ansamblul „Someșul” Beclean, Cristina Fechete, Ana Șimon, Mariana Harosa, Grigore Sâmboan
Miercuri 28 august
Orele 12.00 – 16.00, Ștrandul municipal Codrişor
Jocuri şi diverse demonstrații sportive, întreceri de înot
Ora 19.00, Pietonal
Street Food, D.J. Music
Ora 19:00, Complexul de agrement Heidenfeld
Spectacol folcloric susținut de: ansamblul „Coronița” Solovăstru, Alexandru Rus, Violeta Todoran, Alina Maria Pop, Ana Lar, Tudorica Brumă, Andrei Romanica, Olimpia Deneș, Nelu Șopterean, Leontina Pop
Joi 29 august
Orele 10.00 – 13.00, Terenurile Grand Slam
Demonstrații tenis de câmp
Orele 11.00 – 13.00, Pădurea Schullerwald
Cupa Bistriţa la fotbal (vârsta 14-19 ani)
Orele 12.00 – 16.00, Ștrandul municipal Codrişor
Jocuri şi diverse demonstrații sportive
Orele 18.00 – 19.00, Pădurea Schullerwald
Demonstrație de arte marțiale
Ora 18.00, Pietonal
Street Food, D.J. Music
Ora 19.00, Complexul de agrement Heidenfeld
Spectacol folcloric susținut de: grupul vocal „Bârgăuanca”, Mariana Condrea, Anuța Sălăgean, Cristina Belei, Maria Bălan, Florina Bălan, Ligia Curtean, Dumitru Ciupa, Cornel Vrâncean, Ioana Monda, Maria Vrăsmaș, Silvia Ivan, Onița Ciuta, ansamblul „Balada”, Ionela Bran, Ioan Cristian Țăran, grupul vocal „Țarina” Abrud
Vineri 30 august
Orele 11.00 – 13.00, Pădurea Schullerwald
Cupa Bistriţa la fotbal (vârsta 14-19 ani)
Orele 12.00 – 16.00, Ștrandul municipal Codrişor
Jocuri şi diverse demonstrații sportive
Ora 18.00, Scenă Pietonal
Re-Born, Punkatra, 7 Pași
Ora 18.00, Complexul de agrement Heidenfeld
Spectacol susținut de: ansamblul „Mugurii Mintiului” – Mintiul Gherlii, Silviu Avram, Cristina Belei, Elena Rusu, Diana Rus, Tudorica Brumă, Maria Titiana Sidor, Alexandru Căpitan, Mihaela și Ciprian Istrate cu taraf, Petrică Mureșan cu taraf
Sâmbătă 31 august
Ora 10.00
Deschidere Festival Medieval
12:00 – 14:00, Pădurea Schullerwald
Demonstrații și întreceri sportive
Orele 12.00 – 16.00, Ștrandul municipal Codrişor
Jocuri şi diverse demonstrații sportive
Ora 15.30, Pietonal
Balade medievale irlandeze cu Pat O’Mahoney și Peter Moynahan
Orele 16.00 – 20.00, Pădurea Schullerwald
Cupa Națională de Trial, ediția a 3-a
Ora 18.15, Pietonal
Teatru medieval cu Truverii
Ora 18.45, Pietonal
Străjerii Cetății Bistrița – Turnirul Bistriței
Ora 18.00, Complexul de agrement Heidenfeld
Gala tinerilor interpreți: Dana Feherdi, Simona Bădulescu, Costina Adelina, Alexandra Togănel, Diana Topan, Andra Sâiu, Alexandra Antal, Andrei Gaidoș, Cornelia Constantina Orleanu, ansamblul „Românașul” – Cluj
Ora 20.00, Scenă Pietonal
Recital „The Moon and the Nightspirit”, spectacol de animație cu foc, recital „Irdorath”
Orele 21.00 – 02.00, Piața Centrală
Noaptea Albă a Bisericii Evanghelice
Duminică 1 septembrie
Ora 10.00
Târgul Medieval
Ora 12.00, Pietonal
Mini concert Truverii
Orele 12.00 – 16.00, Ștrandul municipal Codrişor
Jocuri şi diverse demonstrații sportive
Ora 15.00, Pietonal
Dansuri medievale, trupa Nosa
Ora 17.15, Pietonal
Miniconcert Irdorath acustic
Ora 18.00, Complexul de agrement Heidenfeld
Gala tinerilor interpreți: Roxana Truța, Carina Avram, Deaconu Mădălina, Alexia Aștelian, Cotârlă Cosmin, Lenard Andreea Nicoleta, Cristina Bugnar, Oana Vențel, Cristina Farcaș, Georgeta și Narcisa Bala, Maria Butilă
Ora 19.00, Scenă Pietonal",https://www.notabn.ro/a-inceput-sarbatoarea-bistritei/,2020-03-06,About The Author
445,445,notabn.ro,"Deputatul Robert Sighiartău, secretarul general al PNL: „PSD și Tudorel Toader au pierdut busola cu totul și vor să ducă țara într-o negură din care să nu mai ieșim.”","Într-o postare pe pagina sa oficială de Facebook, deputatul bistrițean Robert Sighiartău, secretarul general al PNL, consideră că actualul ministru al justiţiei nu mai are capacitatea de a aduce schimbări pozitive în societatea românească. Deputatul bistriţean precizează că, după experienţele prin care au trecut românii, românii nu vor mai privi cu încredere vreun demers al actualului ministru.
„PSD și Tudorel Toader nu mai pot aduce nimic bun în societate. Orice propunere va fi privită cu mult scepticism și neîncredere.
După ce am experimentat în acești doi ani, nici nu poate fi altfel. Până la urmă ce vrea acest ministru? Ce vor acești guvernanți? Ce urmăresc?
Acest joc nesfârșit dezbină societatea și cu greu ne vom reveni și cicatriza.
Acești oameni au pierdut busola cu totul și vor să ducă țara într-o negură din care să nu mai ieșim”, a precizat Robert Sighiartău pe pagina sa de socializare.",https://www.notabn.ro/deputatul-robert-sighiartau-secretarul-general-al-pnl-psd-si-tudorel-toader-au-pierdut-busola-cu-totul-si-vor-sa-duca-tara-intr-o-negura-din-care-sa-nu-mai-iesim/,2020-03-06,About The Author
446,446,notabn.ro,"Simona Halep, un deceniu memorabil în tenisul mondial feminin","Simona Halep este fără îndoială cea mai bună sportivă din România în acest moment. În ultimul deceniu, ea a reușit să-și demonstreze cu fiecare ocazie statutul în tenisul mondial feminin.
Cândva considerată o mare surpriză printre starurile din WTA, Simona și-a construit o carieră care este în prezent de referință în tenisul mondial feminin, iar ocaziile de a o consolida sunt tot mai multe cu cât experiența ei crește. Dacă în 2010 pășea în premieră în Top 100 WTA, Simona Halep este în prezent cea mai constată jucătoare la cel mai înalt nivel.
Simona și-a anunțat candidatura pentru a fi între cele mai bune jucătoare de tenis ale lumii de mult timp, prin intermediul celor șase titluri WTA câștigate în 2013. Cu multe sacrificii și sesiuni lungi de pregătire, Simona a reușit să se lupte adesea de la egal la egal cu jucătoare ca surorile Williams sau Maria Sharapova și chiar să le învingă. La începutul lui 2014, Simona a intrat în Top 10, de unde n-a mai ieșit până în ziua de azi.
Drumul până la succes, presărat cu înfrângeri grele
Simona a avut de înfruntat câteva înfrângeri dureroase până să ajungă pe culmile succesului. Trei finale de Grand Slam cedate și speranța de a deveni o mare campioană frântă. În acest context, Simona nu a renunțat nicio clipă la gândul de a scrie istorie în sportul în care România se mai laudă cu Ilie Năstase, Virginia Ruzici, Ion Țiriac, Andrei Pavel sau Horia Tecău.
Simona a fost lider mondial la finalul anilor 2017 și 2018. Chiar dacă a cedat a în primele ei trei finale de Grand Slam disputate și a suferit numeroase înfrângeri dureroase în drumul spre locul 1, ea a insistat până când a reușit să cucerească titlurile de la Roland Garros și Wimbledon. Aruncându-ne privirea spre reușitele din ultimul deceniu, Simona a ocupat locul 1 WTA timp de 64 de săptămâni, ceea ce o plasează pe locul 10 all-time la acest capitol. Are 19 titluri WTA și 17 finale, două titluri de Slam și alte trei finale. Are și cea mai lungă serie de săptămâni consecutive în Top 10 dintre jucătoarele aflate în activitate.
2019, titlul de la Wimbledon și victoria dulce din finală în fața Serenei Williams
Finala de la Wimbledon din 2019 va rămâne pentru totdeauna în memoria colectivă drept o victorie de răsunet. Aflată la prima finală pe iarba de la All England Club, Simona nu era privită cu foarte multe șanse de către specialiști. Serena Williams era în cursa pentru al 8-lea titlu la Wimbledon, al 24-lea al carierei, și nimic nu părea că o poate opri.
Surprinzător sau nu, Simona a sfidat toate calculele și s-a impus cu un dublu 6-2 după doar 56 de minute de joc. Campioana noastră a comis în acea finală doar trei greşeli neforţate – cele mai puţine făcute vreodată într-o finală feminină. De altfel, Simona a fost foarte aproape de un alt record – finala cu Serena Williams a durat doar 56 de minute! În ultimii 35 de ani, doar o altă finală a fost mai scurtă, cea din 2014, în care Petra Kvitova a trecut de Eugenie Bouchard cu 6-3, 6-0 în 55 de minute.
A fost abia a doua victorie în faţa Serenei Williams, care a cedat categoric, fără să poată da replica – a fost prima finală de Grand Slam în care americanca a reușit să câştige doar 4 game-uri. Serena urmărește de mult timp recordul lui Margaret Court de 24 de trofee de Grand Slam, însă în fața Simonei Halep nu a reuşit niciun break, a salvat o singură minge de break din 5 şi a dat doar 2 aşi.
Simona Halep, o forță constantă în tenisul mondial
În 2019, Simona Halep s-a impus în 43 de ocazii și a cedat de 17 ori, participând la 17 turnee. Ea a disputat anul acesta trei finale – la Doha, Madrid și Wimbledon. De asemenea, a bifat șase victorii în fața jucătoarelor din Top 10 WTA – Karolina Pliskova, Elina Svitolina (de două ori), Ashleigh Barty, Serena Williams și Bianca Andreescu.
Pe de altă parte, Simona a încasat cinci înfrângeri de la jucătoare din Top 10 WTA – Karolina Pliskova (de două ori), Kiki Bertens, Angelique Kerber și Elina Svitolina. Simona a petrecut patru săptămâni pe primul loc în acest sezon competițional. În același timp, locul ocupat pentru cea mai lungă vreme în acest an este 4 WTA – 2 WTA (10 săptămâni), pe 3 WTA (9 săptămâni), pe 5 WTA (2 săptămâni), pe 6 WTA (6 săptămâni) și pe 8 WTA (3 săptămâni).",https://www.notabn.ro/simona-halep-un-deceniu-memorabil-in-tenisul-mondial-feminin/,2020-03-06,About The Author
447,447,notabn.ro,Pericolul Articolului 7 pentru România,"Parlamentul European a acuzat parcursul iliberal din ultimii ani al Ungariei și a adoptat miercuri o rezoluție care declară că valorile de bază ale democrației europene sunt amenințate în mod sistematic. Ungaria este al doilea stat membru, după Polonia, împotriva căruia procedura Articolului 7 este demarată în ultimul an, semn clar că UE nu mai are răbdare cu cei care încearcă să o submineze chiar din interior.
După declanșarea „opțiunii nucleare“ a procedurii disciplinare prevăzute de Articolul 7 din Tratatul UE împotriva Ungariei, România riscă să fie următorul stat membru vizat, dacă guvernarea PSD-ALDE își continuă atacurile împotriva statului de drept.
România – pe o traiectorie periculoasă
Acțiunile antijustiție din ultimele 20 de luni ale Coaliției PSD-ALDE, care au culminat cu atacul împotriva propriilor cetățeni de pe 10 august, au înscris, din păcate, și România în „clubul țărilor-problemă“ din UE.
Acest lucru este vizibil din declarațiile publice tot mai dese ale înalților oficiali europeni, care observă derapajele actualei guvernări:
„Unii chiar din interior vor să slăbească sau chiar să distrugă proiectul european: Polonia, Ungaria, România, noul guvern italian“, spunea comisarul pentru buget, Günther Oettinger, săptămâna trecută;
„Vreau să cer Guvernului României să înceteze să pună în pericol lupta contra corupției, pentru că această situație afectează procesul luării de decizii pentru accederea în Spațiul Schengen nu numai pentru România, ci și în cazul Bulgariei și al Croației“, a spus ieri liderul celui mai mare grup politic din Parlamentul European (EPP), Manfred Weber, cel care este creditat cu cele mai mari șanse să fie următorul președinte al Comisiei Europene;
Pe 10 octombrie, Parlamentul European va organiza o dezbatere legată de violența instituțiilor statului român de pe 10 august, în urma unei decizii unanime a președinților de grupuri politice.
Toate aceste semnale prefigurează trecerea la acțiuni instituționale împotriva României, dacă ele nu vor fi luate în seamă.
Ce este Articolul 7 si de ce este de temut?
Articolul 7
(1) La propunerea motivată a unei treimi din statele membre, a Parlamentului European sau a Comisiei Europene și cu aprobarea Parlamentului European, Consiliul, hotărând cu o majoritate de patru cincimi din membrii săi, poate să constate existența unui risc clar de încălcare gravă a valorilor prevăzute la Articolul 2 de către un stat membru. Înainte de a proceda la această constatare, Consiliul audiază statul membru în cauză și îi poate adresa recomandări, hotărând după aceeași procedură. Consiliul verifică cu regularitate dacă motivele care au condus la această constatare rămân valabile.
(2) Consiliul European, hotărând în unanimitate la propunerea unei treimi din statele membre sau a Comisiei Europene și cu aprobarea Parlamentului European, poate să constate existența unei încălcări grave și persistente a valorilor prevăzute la Articolul 2, de către un stat membru, după ce a invitat acel stat membru să-și prezinte observațiile.
(3) În cazul în care a fost făcută constatarea menționată la Alineatul (2), Consiliul, hotărând cu majoritate calificată, poate decide să suspende anumite drepturi care îi revin statului membru în cauză în urma aplicării tratatelor, inclusiv dreptul de vot în Consiliu al reprezentantului guvernului acelui stat membru. Procedând în acest fel, Consiliul ține seama de eventualele consecințe ale unei astfel de suspendări asupra drepturilor și obligațiilor persoanelor fizice și juridice. Obligațiile care îi revin statului membru în cauză în temeiul tratatelor rămân obligatorii în orice situație pentru statul membru respectiv.
(4) Consiliul, hotărând cu majoritate calificată, poate decide ulterior să modifice sau să revoce măsurile luate în temeiul Alineatului (3), ca răspuns la modificarea situației care l-a determinat să impună măsurile respective.
(5) Modalitățile de vot care, în înțelesul prezentului articol, se aplică Parlamentului European, Consiliului European și Consiliului sunt prevăzute la Articolul 354 din Tratatul privind funcționarea Uniunii Europene.
Procedura disciplinară descrisă în articolul 7 nu este denumită degeaba “arma nucleară”: poate duce la cea mai serioasă sancțiune politică aplicabilă unui stat membru, suspendarea dreptului de a vota. Un astfel de scenariu este aproape echivalent cu excluderea din UE, din moment ce statul membru nu ar mai avea nicio influență în procesul decizional comunitar.
Drumul până la această sancțiune extrem de dură nu este simplu sau rapid, dar primul pas (cel care a fost făcut pentru Polonia și Ungaria) este deja un semnal politic extrem de important și o pată pe reputația internațională a țărilor în cauză. Însăși aflarea într-o astfel de situație duce la izolare și scăderea credibilității și, în mod evident, la scăderea influenței politice.
Într-un moment crucial pentru prezentul și viitorul proiectului european, când se decide bugetul pentru 2021-2027 și viziunea post-Brexit, România nu își poate permite să se auto-excludă din dezbateri și să se auto-marginalizeze.
De ce este și România în vizor?
Răspunsul la această întrebare nu poate surprinde pe nimeni: de când a preluat guvernarea, Coaliția PSD-ALDE nu face decât să se îndepărteze de valorile europene prin atacurile susținute asupra statului de drept și încercările de a opri lupta anticorupție.
La o simplă parcurgere a motivelor invocate de raportul Parlamentului European pentru declanșarea Articolului 7 în cazul Ungariei, observăm că multe dintre ele ar putea fi aplicate foarte ușor și în cazul României:
Atacuri asupra independenței justiției, în special a independenței judecătorilor și procurorilor, asupra cărora au atras atenția și Comisia de la Veneția și GRECO,
Nivel foarte ridicat al corupției și calitate foarte scăzută a guvernării,
Pași făcuți în direcția limitării dreptului la libertatea de întrunire și asociere,
Slăbirea separației puterilor în stat,
La punctul 11, guvernul maghiar este acuzat că folosește în mod abuziv consultările naționale, dezinformând populația, inclusiv prin atacuri directe asupra Uniunii Europene și a unui așa-zis „Plan Soros“ (sună cunoscut, nu?).
Probabil singurul lucru care salvează deocamdată România este faptul că va prelua președinția Consiliului UE peste doar câteva luni. Problemele de imagine pe care le-ar crea o situație în care țara care asigură președinția rotativă este în același timp acuzată că încalcă valorile europene sunt mult prea mari.
Însă nu trebuie să ne amăgim: de la 1 iulie 2019, ștafeta va fi predată Finlandei și nu este deloc exclus ca la anul, pe vremea aceasta, România să fie și ea pusă la colț, alături de Ungaria și Polonia, dacă nu se schimbă nimic între timp.
Ce este de făcut?
Sprijinul românilor pentru Uniunea Europeana și valorile care o reprezintă este unul din cele mai puternice din Europa, cu aproape două treimi dintre români simțindu-se atașați sau foarte atașați de UE. Ce fac PSD și ALDE nu este nici în interesul românilor și nici nu este reprezentativ pentru ce își doresc.
Este esențial ca la următoarele alegeri europarlamentare, de la sfârșitul lui mai 2019, românii să-și aleagă reprezentanți care să readucă România pe drumul său european natural, aproape de nucleul Uniunii Europene și nu la periferia sa.
* Material de Andrei Ion, membru în Comunitatea tematică România în UE, expert pe fonduri europene",https://www.notabn.ro/pericolul-articolului-7-pentru-romania/,2020-03-06,About The Author
448,448,notabn.ro,Klaus Iohannis refuză propunerile de miniştri şi o trimite pe Viorica Dăncilă în Parlament,"Preşedintele Klaus Iohannis a declarat vineri că „insistenţa cu care prim-ministrul Viorica Dăncilă refuză să solicite acordul Parlamentului pentru un nou Guvern generează gravul blocaj în care se adâncesc instituţiile statului român”.
„Acțiunile premierului generează grave blocaje cu consecințe negative pentru români, ultimul exemplu fiind amânarea examenului de rezidențiat. Dacă ar fi acționat cu bună-credință, premierul Dăncilă ar fi trebuit, așa cum i-am cerut, să obțină în Parlament validarea pentru noul său Guvern și astfel ar fi fost numit un titular la Educație. În schimb, prim-ministrul îmi cere să încalc Legea fundamentală, forțând instituirea unui al doilea interimat succesiv la Ministerul Educației Naționale. Lipsa de respect faţă de absolvenţii de medicină și față de profesia medicală în general, faţă de pacient şi faţă de oameni este o caracteristică a Guvernului PSD. Amânarea examenului de rezidențiat este o dovadă în plus a eșecului PSD. România are nevoie urgent de un nou guvern responsabil”, menționează președintele.
Premierul Viorica Dăncilă i-a transmis, vineri, preşedintelui Klaus Iohannis noi propuneri de miniştri interimari.
„Prin solicitarea adresată astăzi, prim-ministrul practic îmi cere să încalc Legea fundamentală forţând instituirea unui al doilea interimat succesiv la Ministerul Educaţiei Naţionale, în condiţiile în care pentru acest portofoliu domnul ministru Daniel Breaz a exercitat această funcţie timp de 45 de zile, durată maximă permisă de articolul 107 din Constituţie. La acest moment, singura autoritate competentă să se exprime cu privire la demersurile prim-ministrului şi activitatea Guvernului rămâne Parlamentul, iar, din această perspectivă, dezbaterea moţiunii de cenzură reprezintă cadrul cel mai adecvat”, punctează Iohannis, potrivit unui comunicat al Administraţiei Prezidenţiale.",https://www.notabn.ro/klaus-iohannis-refuza-propunerile-de-ministri-si-o-trimite-pe-viorica-dancila-in-parlament/,2020-03-06,About The Author
449,449,notabn.ro,Primarii oraşelor i-au scris lui Teodorovici,"Asociaţia Oraşelor din România(AOR) a transmis ministrului finanţelor, Orlando Teodorovici o scrisoare în care îşi exprimă nemulţumirile faţă de scăderile în bugetele locale în urma modificărilor operate de guvern în repartizarea cotelor şi rectificărilor de buget.
Stimate Domnule Ministru,Asociaţia Oraşelor din România(AOR), cu un an şi jumătate în urmă, a primit cu încredere şi multe speranţe numirea Domniei Voastre în fruntea Ministerului Finanţelor Publice, dar satisfacţia colaborării pe care ne-aţi oferit-o este una care ne-a scăzut acel entuziasm al începutului, pe întreaga perioada parcursă din ianuarie 2018 până în prezent nereuşind un dialog productive,care să permită găsirea de soluţii menite să sprijine administraţia publică din unităţile administrativ-teritoriale cu statut de oraş.
Ţinând cont de faptul că, în ultimii ani, bugetele unităţilor administrativ-teritoriale au suferit scăderi semnificative, care nu au putut fi compensate prin măsurile luate de autorităţile administraţiei publice locale şi nici în urma rectificărilor bugetare făcute de guvern, dar, mai ales, de continuarea atribuirii unor competenţe către administraţia locală, în cele mai multe cazuri fără alocare de surse financiare suficiente şi de deposedarea de mulţi bani a bugetelor locale, primarii de oraşe şi-au sporit îngrijorarea văzând că sunt duşi cu vorba. Prin neluarea în seamă a propunerilor făcute de Asociaţia Oraşelor, s-a ajuns deja să discutăm despre localităţi aflate la limita supravieţuirii şi poate chiar în pragul falimentului.Sufocaţi de competenţele transmise la nivel local,neînsoţite de resurse financiare care să ţină cont că, în oraşe, funcţionează o multitudine de instituţii care, în afara locuitorilor oraşului, deservesc şi locuitori ai mai multor comune învecinate (licee, spitale, creşe, servicii de evidenţă informatizată a persoanei, instituţii de asistenţă socială, poliţie locală, parchet şi judecătorie, agenţie de ocupare a forţei de muncă, administraţie financiară şi trezorerie ş.a.), excluşi ilogic de la multe programe care privesc accesarea fondurilor europene, cu cetăţeni dispreţuiţi de decizii injuste, primarii de oraşe solicită stabilirea unor măsuri clare menite să ducă la deblocarea situaţiilor critice în care ne aflăm, de creştere a capacităţii administrativ-financiare şi eficientizare a serviciilor publice, pentru îmbunătăţirea calităţii vieţii în oraşele noastre.
Prin urmare, solicităm ca, la rectificarea de buget pe care aţi anunţat-o public pentru sfârşitul lunii iulie -începutul lunii august a.c., prin ordonanţă de urgenţă, Executivul să ţină cont de următoarele propuneri făcute de AOR pentru a putea evita falimentul celor mai multe dintre unităţi administrativ-teritoriale cu statut de oraş:
1. Alocarea suplimentară de sume din TVA pentru bugetele locale, cu destinaţie specială, pentru susţinerea integrală a cheltuielilor privind drepturile salariale ale însoţitorilor şi indemnizaţiilor persoanelor cu handicap şi salarizării personalului neclerical, pentru fiecare unitate administrativ-teritorială.
2. Alocarea sumelor de care bugete locale au fost deposedate în lunile ianuarie, februarie şi martie a.c. – corespunzătoare diferenţei dintre nivelul de 60 % şi cel de 41,75% – din cotele din impozitul pe venit estimat a fi încasat la bugetul de stat pe anul 2019
3.Alocarea pentru unităţile administrativ-teritoriale cu statut de oraş a unor sume defalcate din TVA, pentru echilibrarea bugetelor locale care, adăugate la veniturile proprii estimate pentru 2019 şi la sumele corespunzătoare unei cote de 60% din impozitul pe venit estimat a fi încasat la bugetul de stat pe anul 2019, la nivelul fiecărei unităţi administrativ-teritoriale, să asigure un buget minim de funcţionare corespunzător sumei de 1.400 lei/locuitor/an, dar nu mai puţin de:
a. 6 milioane lei/an/oraş, pentru oraşele cu un număr de locuitori de sub 5.000 de locuitori;
b. 8 milioane lei/an/oraş, pentru oraşele cu un număr de locuitori de la 5.001 la 10.000 de locuitori;
c. 15 milioane lei/an/oraş, pentru oraşele cu un număr de locuitori de peste 10.000 de locuitori.
4. Asigurarea unor bugete minime de funcţionare pentru anul 2019, care să nu fie mai mici decât maximul bugetelor minime de funcţionare din anii 2015, 2016, 2017, 2018.5.Menţionarea în acest act normativ a sumelor care vor fi atribuite pentru fiecare comună, oraş, municipiu şi judeţ, aşa cum s-a făcut în legea bugetului de stat pe anul 2018.De asemenea, pentru rezolvarea urgentă a problemelor cu care administraţiile publice locale se confruntă vă solicităm găsirea de soluţii pentru:1.Suplimentarea sumelor din Axa 13 a POR pentru oraşe, singura şansă reală pentru dezvoltarea infrastructurii din localităţi; aceasta a fost extrem de bine primită de administraţiile locale de la nivelul oraşelor, dovadă stând şi numărul mare de proiecte depuse spre finanţare.
2. Constituirea în cadrul bugetului de stat a unui fond special din care să fie susţinute sumele necesare cofinanţării cheltuielilor eligibile şi a celor neeligibile pentru proiectele cu finanţare din fonduri europene şi stabilirea unui mecanism de atribuire a acestor sume către unităţile administrativ-teritoriale care să asigure avansuri la semnarea contractului de finanţare, urmând ca restituirea integrală a diferenţei rămase să se facă după finalizarea implementării proiectelor.
3. Realizarea reformei administrativ-teritoriale care poate consolida capacitatea administrativă,prin renunţarea la sistemul de organizare cu unităţi administrativ – teritoriale fragmentate, în favoarea dezvoltării unor unităţi administrativ – teritoriale capabile să eficientizeze guvernarea centrală, regională şi cea locală.
Pentru aceste măsuri propuse, AOR a conceput un model matematic care ne-a permis realizarea mai multor simulări pentru oraşe. În speranţa îmbunătăţirii şi eficientizării dialogului nostru şi a conştientizării situaţiei critice în care se află administraţia publică din unităţile administrativ-teritoriale cu statut de oraş, Asociaţia Oraşelor din România vă roagă să acţionaţi cât mai rapid pentru rezolvarea pe cale de parteneriat a problemelor cu care ne confruntăm.",https://www.notabn.ro/primarii-oraselor-i-au-scris-lui-teodorovici/,2020-03-06,About The Author
450,450,notabn.ro,Milioane de creştini sunt victime ale violenţelor din cauza credinţei lor,"Marea Britanie a comandat un studiu pentru a cunoaşte nivelul persecuţiilor care îi vizează pe creştini, în urma creşterii alarmante ale cazurilor în care aceştia sunt victime ale violenţelor din cauza credinţei lor
Circa 215 milioane de creştini din întreaga lume s-au confruntat cu persecuţiile din cauza credinţei lor anul trecut, femeile şi copii creştini fiind în special vulnerabili şi deseori supuşi violenţelor sexuale.
Anul trecut, în medie, 250 de creştini au fost ucişi lunar din cauza credinţei lor, potrivit Reuters.
„Foarte des persecutarea creştinilor este un semnal timpuriu de alertă privind persecutarea oricărei minorităţi”, a precizat ministrul de externe Jeremy Hunt într-un comunicat dat publicităţii miercuri.
„Astăzi i-am cerut episcopului de Truro (Philip Mounstephen – n.r.) să analizeze cum poate răspunde mai bine guvernul britanic la plaga persecuţiei creştinilor în întreaga lume. Putem şi trebuie să facem mai mult”, a precizat ministrul.
Studiul va întocmi o hartă cu persecuţiile care îi vizează pe creştini în ţări cheie din Orientul Mijlociu, Africa şi Asia, va analiza sprijinul britanic şi va recomanda soluţii în acest sens.",https://www.notabn.ro/milioane-de-crestini-sunt-victime-ale-violentelor-din-cauza-credintei-lor/,2020-03-06,About The Author
451,451,notabn.ro,Programul Târgului Mare al Bistriței. Deschiderea oficială azi la ora 18 pe pietonalul orașului.,"Târgul Mare al Bistriţei începe sâmbătă, 19 august, iar bistriţenii şi oaspeţii lor sunt invitaţi să ia parte, până în 27 august, la aproape 100 de evenimente al căror orar este prestabilit în programul celor nouă zile, care se va desfăşura sub sloganul „Bistriţa te iubeşte”:
Programul complet aici.
Sâmbătă 19 august
Scenă Pietonal
Deschiderea manifestărilor
ora 18.00 – Ceremonia cheii
ora 18.30 – Suflet de statui (statui vii)
ora 20.00 – Concert extraordinar Ştefan Pop şi Cristina
Piaţa Centrală
orele 09.00 – 15.00 – Târg de produse gastronomice din judeţul Bistriţa-Năsăud
Baza Sportivă Alex
ora 10.00 – Cupa Bistriţa la fotbal
Heidenfeld-Viişoara
ora 17.00 – Ansambluri folclorice
ora 20.00 – Cununa de pe Someş, Veta Biriş, Marius Ciprian Pop
ora 17.00 – Paradă moto – Palatul Culturii – Ecaterina Teodoroiu – Grigore Bălan – Andrei Mureşanu – Decebal – Gării – Independenţei – Pădurea Schullerwald
Pădurea Schullerwald
ora 19.00 – Concert Riff, Aurograf, New Proscenium, Voxter, The Noise
Duminică 20 august
Piaţa Centrală
orele 09.00 – 15.00 – Târg de produse gastronomice din judeţul Bistriţa-Năsăud
ora 18.00 – Expoziţie machetă Cetatea Bistriţei
Scenă Pietonal
ora 17.00 – Concert formaţii locale: Ralph Berbecar, Andrada Băieşiu, Fentăm Terra, Hemera`s
ora 21.00 – Concert Hara
Heidenfeld-Viişoara
ora 17.00 – Ansambluri folclorice
ora 20.00 – Ansamblul Solovăstru, Daniel Rozalind, Mariana Anghel, Dumitru Fărcaş
Pădurea Schullerwald
ora 20.00 – Concert Prefix 990, Got-X, 7 Paşi, Compact
Luni 21 august
Piaţa Centrală
orele 09.00 – 15.00 – Târg de produse gastronomice din judeţul Bistriţa-Năsăud
Sala de Şedinţe a PMB
ora 11.30 – Semnarea „Înţelegerii de Cooperare Rehovot – Bistriţa”
Scenă Pietonal
ora 17.00 – Concerte de Jazz: Dj. Bamfi, Matei Creţiu, Adrian Strâmtu, Big John & Los Emberek, Cristi Copaciu & Band
ora 21.00 – Concert Gina Pop
Heidenfeld-Viişoara
ora 17.00 – Ansambluri folclorice
ora 19.00 – Maria Dragomiroiu, ansambluri folclorice
Pădurea Schullerwald
ora 17.00 – Tabără Medievală
Centrul Multicultural Sinagoga
ora 19.00 – Concert simfonic cameral dedicat oaspeţilor din Rehovot
Marţi 22 august
Piaţa Centrală
orele 09.00 – 15.00 – Târg de produse gastronomice din judeţul Bistriţa-Năsăud
Ştrandul municipal Codrişor
ora 12.00 – Jocuri şi diverse demonstraţii sportive
Scenă Pietonal
ora 19.00 – Concert Rock: TFN, EMP
ora 21.00 – Concert Zuralia Simfonic
Heidenfeld-Viişoara
ora 18.00 – Ansambluri folclorice reprezentând 14 etnii
ora 20.00 – Liliana Laichici, Leontina Pop
Pădurea Schullerwald
ora 17.00 – Tabără Medievală
ora 18.00 – Cupa Bistriţa la volei şi baschet
ora 19.00 – Demonstraţie de arte marţiale
Centrul Multicultural Sinagora
ora 19.00 – Concert de jazz – tobe, pian şi contrabas
Miercuri 23 august
Piaţa Centrală
orele 09.00 – 15.00 – Târg de produse gastronomice din judeţul Bistriţa-Năsăud
orele 23.00 – 03.00 – Noaptea Albă a Bisericii Evanghelice
Casa Argintarului
ora 12.00 – Expoziţia „Mari restauratori români – Ştefan Balaş”
Ştrandul municipal Codrişor
ora 12.00 – Jocuri şi diverse demonstraţii sportive
Heidenfeld-Viişoara
ora 18.00 – Ansambluri folclorice reprezentând 14 etnii
ora 20.00 – Aurel Tămaş, Zuralia
Scenă Pietonal
ora 18.00 – Concert formaţii locale: 2DEC, Mad House, La Ştou, The Boulevard
ora 21.00 – Filmul de Piatră, proiecţie film
Centru Documentar Expoziţional
ora 18.00 – Lansare de carte „Bistriţa în imagini”
Palatul Culturii
ora 19.00 – Teatrul Profesionist „Liviu Rebreanu”, Bistriţa – „Interviu”
Pădurea Schullerwald
ora 17.00 – Tabără Medievală
ora 18.00 – Concurs de biciclete
Joi 24 august
Piaţa Centrală
orele 09.00 – 15.00 – Târg de produse gastronomice din judeţul Bistriţa-Năsăud
ora 11.00 – Promenadă literară – Palatul Culturii – Centrul Documentar Expoziţional – „Casa cu Lei”, lansări de carte
ora 18.00 – Vernisaj expoziţie „Semnul de pe faţă”, Darius Hulea
Pietonal / Parcul municipal
ora 16.00 – Spectacole Mini Nosa
Scenă Pietonal
ora 17.00 – Concert formaţii locale: Lucian Pop Band, Diana Porca, DiZi, Lyon
Concurenţii de la „Aş dori să fiu o stea”
ora 19.00 – X-Style
ora 20.00 – Concert Deepcentral
ora 21.00 – Concert Andra
Heidenfeld-Viişoara
ora 17.00 – Ansambluri folclorice
ora 20.00 – Maria Golban, Nelu Şopterean, Maria Mihail, Lia Lungu
Terenurile Grand Slam
Ora 17.00 – Cupa Bistriţa la tenis de câmp
Ştrandul municipal Codrişor
ora 11.00 – Cupa Bistriţa la înot
Pădurea Schullerwald
ora 17.00 – Tabără Medievală
Piaţa Mică
ora 18.00 – Muzică franceză la flaşnetă
Vineri 25 august
Piaţa Centrală
orele 09.00 – 15.00 – Târg de produse gastronomice din Besançon şi judeţul Bistriţa-Năsăud, stand de prezentare al oraşului Besançon
Sala de şedinţe a PMB
ora 10.00 – Reuniune aniversară Besançon – Bistriţa, 20 de ani de la semnarea Declaraţiei de înfrăţire
Palatul Culturii
ora 11.00 – Simpozion internaţional „Bistriţa în direct cu turismul şi cultura internaţională”
Pietonal
ora 17.00 – Atelier practic interactiv – demonstraţii de prim ajutor
Scenă Pietonal
ora 18.00 – Spectacol de dansuri cu formaţii locale
ora 20.00 – Concert Randi
ora 21.00 – Concert Horia Brenciu
Heidenfeld-Viişoara
ora 17.00 – Ansambluri folclorice
ora 20.00 – Ansamblul „Dor Românesc”
Terenurile Grand Slam
Ora 17.00 – Cupa Bistriţa la tenis de câmp
Pădurea Schullerwald
ora 17.00 – Tabără Medievală
Sâmbătă 26 august
Piaţa Centrală
orele 09.00 – 15.00 – Târg de produse gastronomice din Besançon şi judeţul Bistriţa-Năsăud, stand de prezentare al oraşului Besançon
Palatul Culturii
ora 11.00 – Vernisaj expoziţie de costume populare din Franţa
ora 11.00 – Moment aniversar Besançon – Bistriţa – 20 de ani de la semnarea Declaraţiei de înfrăţire
ora 17.00 – Paradă moto – Palatul Culturii – Ecaterina Teodoroiu – Grigore Bălan – Andrei Mureşanu – Decebal – Gării – Alexandru Odobescu – Nicolae Titulescu – Piaţa Centrală
Centrul Comunitar pentru Tineret
ora 13.00 – Vernisaj expoziţie filatelică „Felix Transivanica” – ediţia XXIII
Galeria Centrului Judeţean pentru Cultură Bistriţa-Năsăud
ora 15.00 – Vernisajul expoziţiei, Simpozionul internaţional de pictură „Şcoala de la Bistriţa, Colibiţa 2017”, coordonatori Marcel Lupşe şi Miron Duca
Scenă Pietonal
ora 19.00 – Corurile de copii din Besançon şi Bistriţa
ora 20.00 – Concert simfonic extraordinar cu Ovidiu Purcel, Noemi Vereş şi Liza Kadelnik. Dirijor Pierre Migard, Besançon (Franţa)
Heidenfeld-Viişoara
ora 17.00 – Ansambluri folclorice
ora 20.00 – Dorina Oprea, Andrei Romanica, Sava Negrean Brudaşcu
Pădurea Schullerwald
ora 17.00 – Tabără Medievală
Duminică 27 august
Piaţa Centrală
orele 09.00 – 15.00 – Târg de produse gastronomice din Besançon şi judeţul Bistriţa-Năsăud, stand de prezentare al oraşului Besançon
Ştrandul municipal Codrişor
ora 12.00 – Jocuri şi diverse demonstraţii sportive
Scenă Pietonal
ora 18.00 – Concert Rock – All for One
ora 20.00 – Concert 3 Sud Est
ora 21.00 – Concert Loredana
Heidenfeld-Viişoara
ora 17.00 – Ansambluri folclorice
ora 20.00 – Cristi Taran, Gheorghe Turda
Pădurea Schullerwald
ora 17.00 – Tabără Medievală
Centrul multicultural Sinagoga
ora 17.00 – Concert cameral Tetraktys (Besançon), prof. coordonator Pierre Migard
Piaţa Centrală
ora 22.30 – Închiderea ediţiei 2017 a Târgului Mare al Bistriţei
Show de efecte şi lumini, artificii",https://www.notabn.ro/programul-targului-mare-al-bistritei-deschiderea-oficiala-azi-la-ora-18-pe-pietonalul-orasului/,2020-03-06,About The Author
452,452,notabn.ro,Internațional. Parlamentul European a votat sancţionarea Poloniei pe tema legilor justiției,"Parlamentul European a votat rezoluția care propune activarea articolului 7 pentru Polonia. Varșovia este acuzată de Comisia Europeană că încalcă statul de drept prin modificarea legislației din domeniul justiției. Polonia riscă pierderea dreptului de vot în Consiliul Uniunii Europene.
Au fost 422 de voturi pentru rezoluție, 147 împotrivă și 48 de abțineri.
Totuși, în ciuda acestui vot, este puțin probabil ca sancțiunea să intre în vigoare pentru că, în Consiliu, Polonia este susținută de ţările din grupul de la Vişegrad. Acestea s-ar putea opune prin veto la propunerea de activare a articolului 7 din tratatul Uniunii Europene.",https://www.notabn.ro/parlamentul-european-votat-sanctionarea-poloniei-pe-tema-legilor-justitiei/,2020-03-06,About The Author
453,453,notabn.ro,Care este povestea primului român care a reuşit să primească cea mai importantă distincţie în domeniu culinar?,"Bogdan Dănilă lucrează de aproape două decenii în gastronomia fină. Este bistriţean şi e primul român care a reuşit să îi convingă pe inspectorii Michelin să acorde restaurantului a cărui bucătărie o coordona prima stea (dintr-un maxim de trei), cea mai importantă distincţie din domeniu. De câteva luni, el a acceptat o nouă misiune.
„În ianuarie 2019 am fost abordat de grupul britanic D&D să preiau poziţia de group executive chef pentru America de Nord. Fiind o oportunitate pentru carieră şi palmares, am acceptat“, povesteşte Bogdan Dănilă.
La ora 8:00 pleacă de acasă, iar când ajunge începe să discute cu echipele de bucătari, dar nu numai. Şedinţele sunt despre mâncare, meniu şi finanţe. În fiecare zi.
Cheful român lucrează în gastronomie de aproape două decenii, perioadă în care s-a specializat în bucătăriile unor restaurante de top din Irlanda, Marea Britanie şi apoi SUA.
A petrecut în total şapte ani în Irlanda, perioadă în care a lucrat pentru patru dintre cele mai importante restaurante din Dublin, capitala ţării, toate încununate de inspectorii Michelin cu cel puţin o stea. Este vorba de Patrick Guilbaud (2 stele), Lecrivain (1), Mint Restaurant (1) – închis între timp – şi Thorton’s din cadrul hotelului Fitzwilliam (1) – închis şi el.
„Apoi, după şapte ani în Irlanda am aplicat pentru orice poziţie la Gordon Ramsay Holdings din Londra. Deşi ajunsesem la nivel de sous chef şi executive chef în Irlanda, nu reuşisem să găsesc satisfacţie profesională. Simţeam că trebuie să încep încă o dată (de jos – n.red.) ca să lucrez cu bucătari cu mai multă experienţă.“
După un interviu la Londra a reuşit să obţină o poziţie de sous chef la restaurantul Gordon Ramsay (cu trei stele Michelin).
A ajuns la New York în ianuarie 2015, cu două luni înainte de deschiderea hotelului de cinci stele Edition şi a restauratului The Clocktower din incintă, restaurant a cărui bucătărie Bogdan Dănilă avea să o coordoneze ca executive chef. Era o deschidere importantă, după cum spune el, părţile implicate fiind Sthephne Starr – restaurator cu peste 35 de localuri în portofoliu, cheful Jason Atherton şi Ian Schregher (antreprenor considerat a fi creionat conceptul de butic-hotel) care s-a asociat cu lanţul hotelier Marriott pentru a crea reţeaua de hoteluri de lux Edition. „Am fost foarte implicat încă din prima clipă când am păşit în restaurant. Am creionat mâncarea şi meniul simţind că există o oportunitate pentru o stea Michelin.“ În 2017, după doi ani şi jumătate de muncă şi dedicare, visul i s-a împlinit. Restaurantul a primit o stea Michelin, iar Bogdan Dănilă a fost primul român cu această dis­tincţie. Stelele se acordă restaurantelor, dar reprezintă încununarea muncii chefilor.
Când vine vorba să se descrie pe sine, Bogdan Dănilă spune că este român, bucătar de profesie dar fără şcoală de bucătar, un om care a învăţat meseria din pasiune, cu multă dedicare şi cu multe sacrificii.
Se gândeşte să se întoarcă în România pentru a deschide un restaurant pentru că, spune el, vrea să contribuie la gastronomia locală şi să îşi pună în slujba generaţiilor viitoare experienţa acumulată peste graniţe. Recunoaşte că nu ştie prea multe despre scena românească, dar a văzut că s-au deschis multe restaurante bune în Bucureşti sau Cluj-Napoca. Ce rămâne este ca publicul şi audienţa să fie mai dispuse să experimenteze.
De-a lungul carierei sale, Bogdan Dănilă a lucrat şi a locuit în cele două capitale gastronomice ale lumii – New York şi Londra, ambele fiind oraşe care găzduiesc nu doar unele dintre cele mai bine cotate localuri din lume, dar şi cele mai noi restaurante, cele care anticipează de fapt tendinţele în domeniu.",https://www.notabn.ro/care-este-povestea-primului-roman-care-a-reusit-sa-primeasca-cea-mai-importanta-distinctie-in-domeniu-culinar/,2020-03-06,About The Author
454,454,notabn.ro,"Klaus Iohannis: ""Guvernarea e pe contrasens: prioritate zero - acapararea legii""","„În sectorul digital, România este, astăzi, o țară a paradoxurilor. În ultimul deceniu, industria IT&C a ajuns la 6% din PIB. Valoarea actuală a pieței autohtone de profil este de circa 4,5 miliarde de euro, iar capitalul uman include peste 140.000 de profesioniști angajați în domeniu. Cu toate acestea, digitalizarea economiei a rămas în urmă, în condițiile în care mai mult de o cincime dintre români nu au utilizat niciodată internetul și mai puțin de o treime are competențe digitale elementare, iar între zonele urbane și cele rurale decalajele digitale se adâncesc de la an la an.
Avem, din păcate, cea mai scăzută performanță din Uniunea Europeană în privința serviciilor publice digitale, deși au trecut două decenii de când informatizarea administrației a fost declarată prioritate guvernamentală. Vă aflați aici numeroși reprezentanți ai mediului de afaceri și foarte mulți tineri implicați direct, în diferite forme, în inovare și în cercetare. Cunosc valoarea muncii și a ideilor dumneavoastră și știu că dumneavoastră sunteți motorul dezvoltării României ca națiune digitală. Tocmai de aceea, mă aștept ca sprijinirea sectorului digital din România să se afle, cu titlu de prioritate zero, pe agenda oricărei guvernări. Din păcate, guvernanții din ultimii ani au avut ca prioritate zero acapararea legii și a instituțiilor, promovarea imposturii și asaltul asupra statului de drept, economiei de piață și bunei guvernări”, a declarat Klaus Iohannis.
Într-o Românie normală, a mai spus președintele, „inovarea tehnologică trebuie privită ca un vârf de lance în dezvoltarea economiei și a societății, atât prin liderii consacrați, cât și prin companiile intrate recent pe piață”.
„Transformarea digitală a statului nu este doar despre digitalizare, ci despre transformarea profundă a funcționării instituțiilor prin eficiență, integritate și transparență. În toate aceste privințe, guvernarea actuală a mers pe contrasens față de așteptările societății românești, arătând că este o guvernare paralelă cu nevoile de modernizare ale unei societăți de tip european, în secolul XXI”, a mai spus Iohannis.",https://www.notabn.ro/klaus-iohannis-guvernarea-e-pe-contrasens-prioritate-zero-acapararea-legii/,2020-03-06,About The Author
455,455,notabn.ro,”American Shelf” la Arșița și Bistrița,"La invitația Bibliotecii Județene „George Coșbuc” Bistrița-Năsăud, adjunctul Șefului Misiunii SUA în România, Abigail Rupp s-a întâlnit cu elevii din Arșița și Bistrița
Abigail Rupp a acceptat invitația pe care i-a făcut-o Ioan Pintea, directorul Bibliotecii Județene „George Coșbuc” de a însoți miercuri, 25 aprilie, bibliobuzul bibliotecii județene în localitatea Arșița, comuna Măgura Ilvei, unde au fost duse cărți pentru a le împrumuta elevilor. Mai mult chiar, Abigail Rupp a donat elevilor din Arșița și Măgura Ilvei, din partea Ambasadei SUA, 100 de cărți cu titluri din literaturile română și americană și chiar i-a surprins pe bibliotecarii bistrițeni când a urcat în bibliobuz și a preluat activitatea de înregistrare a cărților împrumutate de către aceștia elevilor. „Am fost bibliotecar voluntar timp de patru ani” a explicat oaspetele american, Abigail Rupp fiind întâmpinată de primarul comunei Măgura Ilvei, Valer Avram, de directoarea Școlii Gimnaziale din Magura Ilvei, prof. Daniela Șușcă și de săteni cu pâine și sare.
Acțiunea bibliobuzul s-a desfășurat în proximitatea Școlii primare din Arșița, unde au venit aproape 100 de elevi, cu toții îmbrăcați în straie populare, spre încântarea reprezentanților ambasadei americane. „Unul dintre lucrurile care îmi plac cel mai mult este să vorbesc despre cărți. Când eram de vârsta voastră, copii, părinții îmi spuneau că mai trebuie să ies și afară, să mă joc, pentru că eu nu făceam altceva decât să citesc. Iar unul dintre motivele pentru care îmi plăcea atât de mult să citesc era că puteam să călătoresc. Atunci când, spre exemplu, citești o carte precum Aventurile lui Tom Sawyer și Huckleberry Finn, nu te mai afli aici, în această zonă frumoasă, ci te afli pe malurile fluviului Mississippi, în America. De aceea sunt atât de onorată să pot face acest lucru, să vă ajut să faceți asemenea călătorii, prin intermediul cărților”, le-a spus Abigail Rupp elevilor din Arșița și Măgura Ilvei. De asemenea, Biblioteca Județeană „George Coșbuc” le-a donat cărți celor mai mici dintre elevii din Arșița.
Joi, 26 aprilie, Abigail Rupp s-a întâlnit la Mediateca Bibliotecii Județene „George Coșbuc” Bistrița-Năsăud cu elevi de la colegiile din Bistrița. Timp de o oră, ea a dialogat cu aceștia, le-a povestit despre profesiunea de diplomat, care i-a purtat pașii prin țări de pe mai multe continente și le-a răspuns întrebărilor. Abigail Rupp i-a îndemnat pe liceenii bistrițeni să aplice la programele educative ale universităților din SUA și le-a promis, atât acestora, cât și gazdelor sale de la biblioteca județeană că va reveni la Bistrița și în acest județ, cât de curând.
După întâlnirea cu elevii, Abigail Rupp și ceilalți reprezentanți ai Ambasadei SUA la București au vizitat secțiile Bibliotecii Județene “George Coșbuc”. Adjunctul Șefului Misiunii SUA în România a manifestat un interes aparte pentru fondul de carte veche al bibliotecii și a apreciat în mod deosebit investiția făcută de această instituție în scannerul ultraperformant cu ajutorul căruia sunt copiate și introduse în Biblioteca virtuală cărțile și publicațiile rare de care dispune Biblioteca Județeană „George Coșbuc”.",https://www.notabn.ro/american-shelf-la-arsita-si-bistrita-2/,2020-03-06,About The Author
456,456,notabn.ro,Corina Crețu a fost aleasă în conducerea PRO România,"Fostul comisar european, Corina Crețu, a fost aleasă în Biroul Executiv al PRO România.
,,România are nevoie de o revitalizare a stângii, iar alături de colegii mei din Biroul Executiv al PRO România, alături de membri, simpatizanți, dar și de cetățeni neafiliați politic, sunt convinsă că putem contribui la conturarea unei forțe politice moderne și pro-europene de centru-stânga.
Iar în perioada următoare, PRO România va face pași concreți în această direcție”, a declarat Corina Crețu.",https://www.notabn.ro/corina-cretu-a-fost-aleasa-in-conducerea-pro-romania/,2020-03-06,About The Author
457,457,notabn.ro,Imagini de iarnă din Masivul Rarău. FOTO,"de Mihai Sărmășan
Prietenul și colaboratorul nostru Albert Gavrilă a realizat duminică un periplu montan în masivul Rarău pe traseul: Cabana Rarău (1520 m) – Piatra Șoimului – Vf. Rarău (1651 m) – Stația Meteo – pe lângă Pietrele Doamnei – Cabana Rarău.
Situați în nordul Carpaților Orientali, Munții Rarău – Giumalău reprezintă o atractivitate turistică prin frumusețea peisajului și variate puncte de belvedere. Masivul Giumalău este mai înalt (1857 m altitudine maximă) și are linii mai domoale fiind dezvoltat preponderent pe șisturi cristaline dar având și calcare cristaline.
Masivul Rarău (1651 m), dezvoltat pe conglomerate și calcare, prezintă stânci masive și având relief ruiniform. Emblematice pentru Rarău sunt stâncile numite Pietrele Doamnei, care ating 1637 (1648?) m altitudine, și se ridică peste peisaj la cca 70 m înălțime; ca și alte stânci calcaroase din zonă, sunt constituite din calcare mezozoice friabile, formate în mări calde existente în urmă cu cca. 140 milioane de ani, astfel încât acum stâncile includ fosile de scoici, amoniți, belemniți, brahiopode, corali etc.
Peștera Liliecilor este situată la cca 1 km nord de Pietrele Doamnei, are 340 m de labirinturi printre bucățile de stâncă; coloniile de lilieci de aici prezintă tendințe de scădere a numărului de exemplare.
sursa foto: Facebook Albert Gavrilă",https://www.notabn.ro/imagini-de-iarna-din-masivul-rarau-foto/,2020-03-06,About The Author
458,458,notabn.ro,Inflaţia anuală a înghiţit creşterile pensiilor,"În trimestrul III 2018, pensia medie lunară a fost de 1.222 lei, cu 100 de lei mai mult (8,9%) faţă de trimestrul precedent iar puterea ei de cumpărare s-a majorat cu 8,7%. Dacă se face raportarea faţă de acelaşi trimestru din anul precedent, avem un avans nominal de 10,5%, redus cam la jumătate în termeni reali (+5,3%), urmare a faptului că inflaţia medie anuală pe T3 2018 a fost de 4,88%, scrie cursdeguvernare.ro.Pe parcursul ultimelor 12 luni, numărul de persoane aflate în plată a scăzut per total cu circa 23 mii de persoane. Evoluţiile au fost, însă, mult diferite pe categorii, cu o creştere de 19 de mii la persoanele care au atins limita de vârstă şi de 9 mii de persoane în cazul celor care au beneficiat de pensie anticipată parţială.
Numărul persoanelor pensionate anticipat pe parcursul ultimelor patru trimestre s-a diminuat uşor, de la 22 de mii la 20 de mii de persoane. Scăderi semnificative au înregistrat beneficiarii de pensii în calitate de urmaş (-9 mii de persoane) dar, mai ales, cei încadraţi în diverse grade de invaliditate (-40 de mii de persoane).
De reţinut, în timp ce numărul beneficiarilor de pensii de asigurări sociale s-a redus cu 3 mii de persoane, numărul persoanelor care s-au încadrat la pensia de asigurări sociale de stat a crescut cu 6 mii de persoane (vezi tabelul):
Diferenţe notabile faţă de media creşterilor de pensii s-au înregistrat în cazul persoanelor care s-au pensionat anticipat în condiţii mai favorabile decât cele stabilite anterior (ele au beneficiat de o creştere medie de circa 26% nominal şi peste 20% în termeni reali) şi în cazul persoanelor invalide, la care a avut loc o creştere nesemnificativă a puterii de cumpărare (+0,1%).
Reamintim că, de la 1 iulie, pensia minimă a crescut la 640 de lei (+23%, mai mult decât dublu faţă de punctul de pensie), potrivit Ordonanței de urgență a Guvernului nr. 82/2017. Valoarea minimă anterioară fusese de 520 de lei şi a fost aplicabilă din martie 2017, când pensionarii au beneficiat de o majorare a acesteia de la 400 de lei, prin OUG nr. 2/2016 (majorare cumulată de 60% în doi ani).",https://www.notabn.ro/inflatia-anuala-a-inghitit-cresterile-pensiilor/,2020-03-06,About The Author
459,459,notabn.ro,5 milioane de euro bani europeni pentru unul dintre cele mai frumoase castele ale ţării,"Contractul privind restaurarea şi valorificarea durabilă a Castelului Corvinilor din Hunedoara va fi semnat în această săpătămână.
Proiectul are o valoare de aproximativ cinci milioane de euro, bani de la Uniunea Europeană.
Printre altele, vor fi executate lucrări de consolidare, restaurare, conservare și reabilitare, iar apoi spaţiile vor fi introduse în circuitul turistic. Se intenționează o amenajare a interioarelor, astfel încât acestea să ilustreze cât mai sugestiv aspecte din viata medievală.
Pe lângă piese de mobilier, în Castel vor putea fi admirate și manechine personalizate, îmbrăcate cu veșminte specifice vremii sau echipate cu armuri și piese de armament, anunţă Primăria Hunedoara.",https://www.notabn.ro/5-milioane-de-euro-bani-europeni-pentru-unul-dintre-cele-mai-frumoase-castele-ale-tarii/,2020-03-06,About The Author
460,460,notabn.ro,"Rugăciune pentru cei decedaţi şi răniţi, compasiune pentru familiile îndurerate","Am aflat cu multă întristare de tragicul accident rutier petrecut în dimineaţa acestei zile de 5 octombrie 2019 în judeţul Ialomiţa, între localităţile Slobozia şi Urziceni, accident soldat cu 10 morţi şi 7 răniţi.
În aceste momente extrem de grele pentru familiile celor decedaţi, adresăm acestora sincere condoleanţe şi le încredinţăm de întreaga noastră compasiune.
De asemenea, suntem sufleteşte alături de cei răniţi, aflaţi în spital, şi ne rugăm Milostivului Dumnezeu pentru vindecarea lor.
Mântuitorul Iisus Hristos, Cel înviat din morţi, să odihnească cu drepţii sufletele celor care şi-au pierdut viaţa în acest cumplit accident, iar familiilor îndoliate să le dăruiască alinare şi întărire sufletească.
Biroul de Presă al Patriarhiei Române",https://www.notabn.ro/rugaciune-pentru-cei-decedati-si-raniti-compasiune-pentru-familiile-indurerate/,2020-03-06,About The Author
461,461,notabn.ro,"2,17 milioane de euro, bani europeni, pentru modernizarea unor școli","Primarul Devei, Florin Oancea, a semnat astăzi, la sediul ADR Vest Timişoara, două contracte de finanţare pe fonduri europene, în valoare totală de 2.176.186,55 euro.
Primul proiect este „Reabilitarea, modernizarea, extinderea şi echiparea infrastructurii educaţionale preşcolare la Grădinița cu Program Normal nr. 2, Deva, Aleea Salcâmilor” şi are o valoare totală de 3.135.186,67 lei (echivalent a 667.060,99 euro).
Suma de 1.259.007,40 lei este finanţare nerambursabilă – 267.873,91 euro.
Valoarea cofinanțării Municipiului Deva este de 1.876.179,27 lei, echivalent a 399.187,07 euro.
Perioada de implementare a proiectului este noiembrie 2019 – ianuarie 2022.
Perioada de execuţie a lucrărilor și recepţia la terminarea lucrărilor este de 12 luni, estimate a se desfășura în perioada decembrie 2020 – decembrie 2021.
Al doilea proiect pentru care am semnat contractul de finanţare este ,,Reabilitarea și echiparea infrastructurii educaționale a Colegiului Tehnic Transilvania din Municipiul Deva”, în valoare totală de 7,207,432.78 lei (echivalent a 1.509.125,56 euro).
Suma de 2,285,904.00 lei este finanţare nerambursabilă – 478.723,35 euro.
Valoarea cofinanțării Municipiului Deva este de 4,921,528.7 lei, echivalent a 1.030.402,21 euro.
Perioada de execuţie a lucrărilor și recepția la terminarea lucrărilor este de 21 luni, estimate a se desfășura în perioada ianuarie 2021 – septembrie 2022.
Valoarea totală a acestor două proiecte este de 10.342.619,4 lei.",https://www.notabn.ro/217-milioane-de-euro-bani-europeni-pentru-modernizarea-unor-scoli/,2020-03-06,About The Author
462,462,notabn.ro,Finanţare europeană de aproape 9.400.000 de lei pentru 10 şcoli din judeţul Mureş,"„Sunt omul care spune ce gândește și simte, face lucrurile în care crede și își asumă toate acestea. Sunt omul care dăruiește fără să aștepte ceva în schimb, iubește viața și oamenii și, de aici – alegerea de a veni mereu în slujba lor. Celor care m-au susținut încă de la început le mulțumesc din suflet! Celor care m-au criticat, le mulțumesc și lor. Dar celor care au crezut și cred în mine, le mulțumesc în mod special: ei m-au ambiționat cel mai tare!”
Este mesajul pe care îl transmiteam mureșenilor la momentul în care am candidat pentru mandatul de consilier județean. Este linia și direcția pe care mi le-am stabilit și mă străduiesc să le urmez și în prezent, în toate acțiunile mele profesionale și politice. Să fiu în slujba oamenilor rămâne dezideratul meu, de data aceasta atât din postura de consilier județean, cât și din cea de expert asistenta pedagogică în cadrul proiectului „Educație formală și non-formală pentru dezvoltare durabilă în regiunea Centru”, implementat de fundația Roma Education Fund Romania. Este un proiect amplu care își propune să revoluționeze sistemul de educație mureșean, atât prin conținutul lui, cât și prin forma sa complexă.
Îmi doresc să cultiv bucuria de a învăța, cea mai sigură metodă de a dezvolta gânditori, inovatori și copii care să învețe prin joc. Caut să dezvolt motivația intrinsecă de a învăța, pentru întreaga viață, dorința de cunoaștere și explorare, cele care, de fapt, asigură fundația ideală pentru orice viitor pasionat inovator, indiferent de domeniul în care își va exprima curiozitatea și până la ce nivel. Pentru ca ei, copiii, să devină adulți fericiți și împliniți. Aspiraţia mea, din perspectiva psihologului, este ca școala să fie atractivă și prietenoasă, construcție care, pe termen mediu și lung, să conducă la diminuarea abandonului școlar.
Proiectul oferă instrumente de îmbunătățire a competențelor transversale și abilităților a 260 de cadre didactice și personal de sprijin din învățământul preuniversitar, implicate în dezvoltarea programelor de reducere/prevenire a fenomenului de părăsire a școlii, în domeniul interculturalității și al școlii incluzive, în cadrul câtorva programe specifice, prin organizarea de activități de instruire (măsuri corective și preventive) și sesiuni de schimb de bune practici. Sunt angajate cadre didactice din fiecare școală implicată în proiect, astfel încât expertiza va rămâne în cadrul școlii și după finalizarea proiectului și va putea fi folosită pe termen lung.
Rolul meu este acela de a coordona, a îndruma și a susține, în activitățile de la clasă, cadrele didactice formate. Mai mult, alături de ceilalți colegi implicați în proiect vom asigura monitorizarea și implementarea metodologiilor dezvoltate, realizate prin expertiza noastră și a celorlalți specialiști din echipă. Suntem preocupați de identificarea diverselor probleme sau situații care apar la nivelul clasei și în cadrul activităților suplimentare și urmărim facilitarea accesului la surse de informare și materiale educative inovative.
„Pregătim cadre didactice pentru societatea viitorului și pentru susținerea aspirațiilor copiilor”. Sub această deviză, la 15 martie 2019, Roma Education Fund Romania a început Programul de formare pentru personalul didactic/personalul de sprijin.
De-a lungul celor patru zile de training, câteva zeci de cadre didactice din școlile incluse în proiectul „Educație formală și non-formală pentru dezvoltare durabilă în regiunea Centru”, cofinanțat din Fondul Social European prin Programul Operațional Capital Uman 2014-2020 , participă la cursuri de formare pentru programele educaționale „Școală după școală” și „A Doua Șansă”.
În cadrul programului de formare s-au derulat și două module speciale: „Interculturalitate” și „Școală Incluzivă”. Prin aceste module se urmărește dezvoltarea și îmbunătățirea competențelor de gestionare a diversității la nivel de școală/clasă, stabilirea priorităților de dezvoltare în procesul de transformare a școlii pe dimensiunea de incluziune și interculturalitate.
Sesiunile de training continuă și în perioada 22-25 martie 2019, când alte zeci de cadre didactice din județul Mureș se vor întâlni cu specialiști în educaţie, care vor susține cursuri de formare pentru programele educaționale „Sprijin Educațional Intensiv” (SEI) și „Grădinița Prietenoasă”.
Activitățile vizează formarea cadrelor didactice din următoarele școli de la nivelul județului Mureș: Școala Profesională Band, Școala Gimnazială Deaj cu structurile din Deaj, Ceuaș, Hărănglab, Școala Profesională Dumbrăvioara, Școala Gimnazială „Teleki Domokos” Gornești, Școala Gimnazială Nr. 4 Apalina Reghin, Școala Gimnazială „Miron Neagu” Sighișoara, Școala Gimnazială „Zaharia Boiu” Sighișoara.
Celor 260 de cadre didactice înregistrate în grupul țintă care implementează la clasă metode noi, le vor fi acordate două măsuri financiare care vin în completarea beneficiilor grupului țintă, proiectul stimulând astfel performanța: subvenții anuale pentru asigurarea de resurse materiale necesare și măsuri de stimulare a performanței cadrelor didactice (tip bursă), în scopul încurajării eforturilor depuse pentru punerea în practică zi de zi, în activitatea didactică, a noțiunilor învățate pe parcursul formării. Măsurile financiare care vor fi oferite cadrelor didactice creează premisele pentru dezvoltarea capacității resurselor umane de la nivelul școlilor țintă incluse în proiect.
De asemenea, rezolvarea situațiilor dificile cu care se confruntă comunitățile defavorizate reprezintă o prioritate în cadrul proiectului și presupune mai multe tipuri de intervenții: materiale și metode de învățare inovative, inclusiv acces la tehnologia informației prin digitalizarea conținutului didactic și metode/elemente/instrumente de tip Montessori, servicii de consiliere școlară și vocațională, servicii de mentorat, servicii de tip parenting pentru părinții copiilor/elevilor de la nivelul tuturor ciclurilor educaționale), pachete cu rechizite specifice vârstei, serviciu catering de tip sandwich asigurat de două ori pe săptămână pentru fiecare copil înscris în proiect, excursii pentru copii, biblioteci de jucării şi alte dotări (tabla interactiva, UPS – sisteme de prevenire a daunelor datorate întreruperilor de curent, server de control automat al tablelor interactive, laptopuri, multifuncțională, scanner, videoproiector cu ecran proiecție etc. în funcție de numărul elevilor participanți din fiecare școală, licențe software necesare funcționarii infrastructurii IT) la nivelul unităților de învățământ.
Alte acţiuni vor contribui la mobilizarea comunităților și implicarea lor în activități care vor îmbunătăți accesul și adresabilitatea la serviciile de educație. O acțiune specifică va fi realizarea raportului de analiză a resurselor locale și propunerea unei strategii de sustenabilitate.
Campania va aduce la cunoștința celor 10 comunități din județul Mureș (atât populației, cât și factorilor de decizie) oportunitatea programelor pentru educație derulate, atrăgând cât mai mulți potențiali beneficiari pentru frecventarea învățământului obligatoriu, dar și a măsurilor propuse în proiect.
O altă ţintă constă în realizarea unui proiect pilot de digitalizare a unor secvențe ale procesului școlar în școlile din comunitățile defavorizate Band, Ceuaș, Deaj, Hărănglab, Dumbrăvioara și Ernei.
În fiecare școală dintre cele menționate vor fi formați experți predare interactivă (cadru didactic sau personal al școlii ) capabili să utilizeze la nivel avansat tehnica IT cu care va fi dotată școala. În cadrul echipei solicitantului un expert digitalizare va avea rolul de a forma, de a furniza permanent suport experților formați.
Se vor achiziționa lecții pretabile transpunerii în format digital, previzionate cu randamentul cel mai ridicat în a eficientiza actul educațional.
Pe toată perioada implementării proiectului, de trei ani, abordarea este una integrată, iar în perioada de sustenabilitate vor fi identificate măsuri pentru continuarea serviciilor pe termen lung.
În echipa noastră, a experților de asistență pedagogică din cadrul proiectului, precum și la nivelul întregii echipe de proiect și din cadrul fundației lucrurile se întâmplă cu determinare și viteză, de la proiectare și până la implementare, în mod real, autentic și eficient.
Felicitări fundației Roma Education Fund Romania, un partener educațional de nădejde, felicitări directorilor unităților de învățământ și tuturor cadrelor didactice participante, tuturor celor care au răspuns afirmativ acestei provocări, pentru implicare, determinare și dorința de schimbare. Împreună vom determina înnoirea sistemului educațional din comunitățile mureșene.
Pentru că nouă ne pasă! Împreună putem schimba ceva!
Cu respect pentru Educaţie şi beneficiarii ei,
prof. dr. Nadia Raţă
Consilier judeţean – C.J. Mureş",https://www.notabn.ro/finantare-europeana-de-aproape-9-400-000-de-lei-pentru-10-scoli-din-judetul-mures/,2020-03-06,About The Author
463,463,notabn.ro,Camera Deputaţilor a adoptat modificările la Codurile penale,"Codurile penale (Codul Penal și Codul de Procedură Penală) au fost adoptate astăzi, în Miercurea mare, 24 aprilie 2019, în Camera Deputaților care este forul decizional din parlamentul României.
Camera Deputaţilor a adoptat, miercuri, ca for decizional, proiectele pentru modificarea Codului penal şi celui de procedură penală. Procedura parlamentară a fost reluată după ce lui Tudorel Toader i s-a reproşat că nu iniţiază OUG pentru aceste modificări. Astfel, coaliția de la guvernare a obținut ceea ce și-a dorit de mult timp, adică adoptarea celor două coduri cu modificările pe care le dorește această coaliție.
Câteva modificări din cele două coduri, adoptate astăzi în Camera deputaților sunt: „Reducerea termenelor de prescripţie a răspunderii penale, emiterea, aprobarea sau adoptarea de acte normative au fost exceptate de la infracţiunea de favorizare a infractorului, infracţiunile de dare de mită şi de cumpărare de influenţă au fost dezincriminate parţial, a fost dezincriminată total infracţiunea de neglijenţă în serviciu, înjumătăţirea pedepselor pentru infracţiunile de delapidare şi abuz în serviciu dacă autorii faptelor achită prejudiciul până la rămânerea definitivă a sentinţei etc.",https://www.notabn.ro/camera-deputatilor-a-adoptat-modificarile-la-codul-penal/,2020-03-06,About The Author
464,464,notabn.ro,Astăzi se împlinesc 15 ani de la depunerea documentelor de ratificare în vederea aderării la NATO a României,"În urmă cu 15 ani, la 29 martie 2004, România adera la NATO depunând instrumentele de ratificare la Departamentul de Stat al Statelor Unite ale Americii, stat depozitar ala cestei alianțe (adică, stat ce păstrează textul original al tratatului și care primește toate isntrumentele, notificările și comunicările la tratat, respectiv cerrile pentru aderare). Depunerea documentelor de ratificare venea ca urmare a invitației adresate României, la summit-ul NATO de la Madrid (8 iulie 1997), de a se alătura NATO. După depunerea documentelor de ratificare, la 2 aprilie 2004, a avut loc ceremonia oficialăa a arborării drapelului României la sediul NATO. În acest an, pe 2 aprilie, Parlamentul României va marca 15 ani de la aderarea României la NATO printr-o şedinţă solemnă a camerelor reunite, în care se va adopta o declarație.
Potrivit MAE, ,,NATO este o alianță politico-militară, înființată prin Tratatul Atlanticului de Nord semnat la Washington la data de 4 aprilie 1949 de SUA, Canada și 10 state europene. În prezent, cuprinde 29 de state membre din Europa și America de Nord. Alianta este o asociere de state libere unite prin hotărârea lor de a-si proteja securitatea, prin garantii reciproce si relatii stabile cu alte tari.
Scopul esenţial al NATO este acela de a asigura libertatea şi securitatea tuturor membrilor săi prin mijloace politice şi militare, în conformitate cu Tratatul Nord-Atlantic şi cu principiile Cartei Naţiunilor Unite. În acest sens, art. 4 din Tratatul Nord-Atlantic permite aliaților să se consulte și să coopereze în domenii ce țin de securitate și apărare, în timp ce art. 5 din Tratatul de la Washington consacră sarcina fundamentală a NATO, și anume apărarea colectivă, astfel ”un atac armat împotriva unui aliat din Europa sau America de Nord, este considerat un atac împotriva tuturor”.",https://www.notabn.ro/astazi-se-implinesc-15-ani-de-la-depunerea-documentelor-de-ratificare-in-vederea-aderarii-la-nato-a-romaniei/,2020-03-06,About The Author
465,465,notabn.ro,"Fotbal, Liga a-III-a: Gloria Bistrița se împune în deplasarea de la AFC Hărman","de Mihai Sărmășan
Echipa noastră a câștigat sâmbătă, meciul din deplasarea de la Hărman cu scorul de 2-1, în etapa a-4-a din Seria a-V-a, a campionatului Ligii a-III-a. Astfel, Gloria Bistrița, acumulează 6 puncte, clasându-se pe locul 9 după disputarea primelor patru etape.
Primul 11 al echipei noastre, folosit în meciul de la Hărman a fost: 12.Racoți R; 2.Patca V; 6.Bucur C; 19.Hasnaș R; 4.Meșter C; 8.Suciu R; 21.Băldean.R; 17.Rus S; 11. Dobrea I; 7.Cilean A; 9.Stoianof O(căpitan), pentru echipa bistrițeană înscriind Stoianof și Sebi Rus.
Următorul meci al formației noastre este vineri, 21.09.2018, de la ora 17.00, pe teren propriu cu Unirea Tășnad.
sursa foto: facebook 1.Fotbal Club Gloria Bistrița",https://www.notabn.ro/fotbal-liga-a-iiia-a-gloria-bistrita-se-impune-in-deplasarea-de-la-afc-harman/,2020-03-06,About The Author
466,466,notabn.ro,Haos în salarizarea personalului din sistemul public. Vezi cât câștigă secretarul general al Senatului.,"Guvernul a creat un nou haos în privința salarizării personalului din sistemul public. Pe site-urile Camerei Deputaților și a Senatului sunt publicate salariile angajațiilor și a aleșilor. Deși se afirma că președintele României va avea cel mai mare salariu, urmat de prim ministru și președinții celor două camera, lucrurile nu stau deloc așa. Cel mai mare salariu se pare că îl are secretarul general al Senatului. Potrivit informaţiilor publicate pe site-ul Senatului, secretarul general al instituţiei a primit, începând cu 1 iulie 2017, un salariu de 19.055 lei brut pe lună. În acelaşi timp, preşedintele Senatului şi cel al Camerei Deputaţilor au primit 16.675 lei brut pe lună, iar preşedintele României a încasat o indemnizaţie de 17.400 lei brut pe lună.
Baza legală indicată pe site-ul Senatului pentru salariul secretarului general este OUG 14/2015.
În OUG 14/2015 nu se face însă nicio referire la salarizarea secretarului general al Senatului sau al Camerei Deputaţilor, ci doar la nivelul indemnizaţiilor pentru preşedintele României, preşedinţii, vicepreşedinţii, secretarii şi chestorii celor două camere ale Parlamentului, prim-ministru, viceprim-ministru, ministru, ministru delegat, consilieri prezidenţiali, secretarul general al Guvernului, şeful cancelariei primului ministru şi şefii altor instituţii precum Avocatul Poporului, Consiliul Legislativ şi serviciile secrete.
În ceea ce priveşte celelalte salarii de la Senat, pentru funcţiile de demnitate publică alese acestea sunt între 13.050 lei brut pe lună (simplu senator) şi 16.675 lei brut pe lună (preşedintele Senatului).
În ceea ce-i priveşte pe angajaţii Senatului, alţii decât secretarul general, aceştia au salarii cuprinse între 1.450 lei brut pe lună şi 10.973 lei brut pe lună.
Potrivit legii 153/2017 privind salarizarea personalului plătit din fonduri publice, toate autorităţile şi instituţiile publice enumerate au obligaţia de a publica la sediul propriu şi pe pagina proprie de internet, în datele de 31 martie şi 30 septembrie ale fiecărui an, şi de a menţine publicată o listă a tuturor funcţiilor din autorităţile sau instituţiile publice respective ce intră în categoria personalului plătit din fonduri publice.",https://www.notabn.ro/haos-salarizarea-personalului-din-sistemul-public-vezi-cat-castiga-secretarul-general-al-senatului/,2020-03-06,About The Author
467,467,notabn.ro,"Instabilitate atmosferică în cea mai mare parte a țării, în noaptea de Înviere. Cod galben de furtuni și precipitații abundente","Potrivit unei atenționări meteorologice emise astăzi de Administrația Națională de Meteorologie (ANM), în cea mai mare parte a țării, în intervalul 27 aprilie, ora 12 – 28 aprilie, ora 18, se vor înregistra perioade cu instabilitate atmosferică manifestată prin averse cu caracter torenţial, descărcări electrice, intensificări ale vântului cu aspect de vijelie şi pe suprafeţe mici căderi de grindină. Cantităţile de apă vor depăşi, în perioade scurte de timp sau prin acumulare, 15-25 l/mp.
Instabilitatea atmosferică va fi accentuată în jumătate de țară, respectiv în Oltenia, Transilvania, Maramureș, nordul Crișanei, regiuni pentru care ANM a emis cod galben de furtuni și ploi pentru intervalul sâmbătă, ora 15.00 – duminică, ora 4.00 dimineața. Aceste fenomene vor fi mai extinse în după-amiaza zilei de sâmbătă şi pe parcursul nopţii de sâmbătă spre duminică în jumătatea de vest a ţării, iar duminică, local, cu precădere la deal şi la munte, precum şi în regiunile nordice, nord-estice şi centrale.
Totodată, Administraţia Naţională Apele Române a emis o atenţionare Cod galben de inundaţii, valabilă sâmbătă şi duminică, pe mai multe râuri din Transilvania, Banat şi nordul Moldovei, fiind vizate râurile din bazinele hidrografice: Vişeu, Iza, Tur, Someşul Mare, Lăpuş, Crasna, Barcău, Crișurile, Mureş, Arieş, Bega, Pogăniș, Caraş, Jiu, Lotru, Olteţ, Olt, Suceava, Moldova și Bistrița.",https://www.notabn.ro/instabilitate-atmosferica-in-cea-mai-mare-parte-a-tarii-in-noaptea-de-inviere-cod-galben-de-furtuni-si-precipitatii-abundente/,2020-03-06,About The Author
468,468,notabn.ro,"Cine face afaceri în România. Profil de antreprenor: Între 40 și 45 de ani, studii superioare, căsătorit","Peste 1,8 milioane de oameni au făcut afaceri, în acest an, în economia românească, cu peste 63.000 mai mulți față de aceeași perioadă a anului trecut, arată un studiu realizat de Frames. Cei mai mulți români angrenați în business sunt bărbați cu vârsta între 40-49 de ani, din București, cu studii superioare, interesați, în primul rând, de afacerile din comerț, construcții și activități profesionale, științifice și tehnice.
Datele statistice, prezentate în analiza companiei de consultanță Frames, arată un interes în creștere al românilor pentru afaceri, în ciuda provocărilor din economie. Dovadă că în primele 10 luni din acest an, pentru care Registrul Comerțului a furnizat datele finale, s-au înființat peste 116.000 de companii și PFA-uri, astfel că numărul total al business-urilor active a ajuns la cifra de 1.358.729.
Potrivit studiului, la finele lunii octombrie, în economia românească activau 979.773 firme și 378.956 PFA/II/IF.
În aceste business-uri erau implicate peste 415.000 de persoane în calitate de persoane fizice autorizate și membri ai intreprinderilor din zona IF/II, alături de alte 1.421.548 de persoane în calitate de acționari la societățile comerciale, cu 76.411 mai mulți decât în anul precedent.
Raportat la perioada similară din 2013, numărul acționarilor la firme a crescut cu 292.658, un semn că tot mai mulți români au decis să se implice în afaceri în acești ani.
,,Într-un an în care România s-a aflat în fața unor multiple provocări, investitorii s-au adaptat realităților din economie și au investit în dezvoltarea unor business-uri în aproape toate domeniile de activitate, în prim-plan aflându-se, bineînțeles, cele associate consumului, comerțul, transporturile și construcțiile. Chiar dacă din punct de vedere al numărului investitorilor, lucrurile arată bine, economia suferă încă de lipsă de finanțare, o dovadă fiind și faptul cele mai multe firme nou înființate în 2019 sunt SRL-uri, peste 81.690, urmate de PFA-uri, cu 22.300’’, arată analiza Frames.
CINE SUNT ACȚIONARII FIRMELOR DIN ROMÂNIA
Din totalul de 1,8 milioane de oameni de afaceri implicați în business-ul românesc în 2019, cei mai mulți sunt acționari la companii active, peste 1,4 milioane. 62,52% dintre ei sunt bărbați (888.792), iar 532.756 (37,48%) sunt femei.
Numărul doamnelor implicate în business a crescut cu 31.005 în primele 10 luni din 2019 față de anul trecut. Și bărbații implicați în acționariatul firmelor sunt mai mulți, cu 45.406, în ton cu dinamica mediului economic.
,,Statisticile arată că, în ultimii 10 ani, femeile au devenit o prezență tot mai activă în mediul de business, dovadă că, față de anul de referință 2013, în acest an avem cu peste 124.677 mai multe doamne în poziția de acționari la companiile active, prezența lor fiind semnificativă în zona business-urilor creative și a celor care dezvoltării servicii de sănătate, educație și asistență socială”, afirmă Adrian Negrescu, managerul Frames.
,,Dincolo de preponderența bărbaților în materie de business, există județe în România unde, din punct de vedere procentual, femeile înregistrează o prezență semnificativă, de peste 40% în Tulcea, Galați, Dolj, Hunedoara, Brăila și Tulcea, în condițiile în care media la nivel național este de 37,4%”, se mai arată în analiză.
BUSINESS-UL, REZERVAT CELOR CU EXPERIENȚĂ DE VIAȚĂ
Afacerile din economia românească sunt controlate, în marea lor majoritate, de oameni de afaceri cu experiență de viață. Statisticile arată că cei mai mulți acționari au vârsta între 40-49 de ani (409.786 – 28,8%), urmați de cei între 30-39 ani – 375.326 (26,4%), cei de 50-59 ani – 275.907 (19,41%) și de cei peste 60 de ani – 236.566 (16,64%).
În ciuda exemplelor tot mai numeroase de start-up-uri creative, de business-uri create de tineri, statistica arată că, din păcate, numărul tinerilor de până în 29 de ani prezenți în afaceri în calitate de acționari este în continuă scădere.
Față de anul 2013, în acest an sunt cu peste 6500 de tineri mai puțini prezenți în business. Tinerii de până în 29 de ani au ajuns să reprezinte 8,72% din totalul acționarilor (123.963 persoane), cu aproape 4 procente sub nivelul din 2013.
,,Motivele pentru care tinerii întârzie să reprezinte un contingent important în mediul de afaceri țin, cel mai probabil, de lipsa banilor. Cum băncile întârzie să ofere credite de investiții, mai ales antreprenorilor aflați la început de drum, cel mai probabil mare parte din tineret a preferat să își găsească un loc de muncă, ca angajat, mai ales că economia duce oferă o multitudine de joburi pe salarii mai mari decât în urmă cu 5-6 ani’’, afirmă analiștii de la Frames.
Relevant, în acest context, este exemplul Capitalei, unde numărul acționarilor tineri a scăzut cu peste 8500 față de anul 2013 (31.552).
Pe de altă parte, mulți dintre tinerii care în 2013 intrau în afaceri acum se află în zona de vârstă 30-39 ani, care cunoaște o dinamică în creștere față de anii trecut.
Dincolo de situația din Capitală (23.037), cei mai mulți tineri implicați în afaceri sunt din Cluj (7539), Ilfov (5890), Timiș (5681),Constanța (4990) și Iași (4572).
La polul opus, cei mai mulți oameni de afaceri în vârstă de peste 60 de ani se află în București (53.787), Cluj (10.989), Timiș (10.623) și Constanța (9909).
În ceea ce privește studiile, potrivit analizei Frames, peste 52% dintre oamenii de afaceri prezenți în business în 2019 au studii superioare, 36% au studii medii, iar 12% nu și-au declarat nivelul educațional.
În ceea ce privește starea civilă, 64% sunt căsătoriți, în scădere cu 9% față de situația din 2018, 21% sunt singuri/divorțați/văduvi etc., iar 15% nu și-au declarat situația.
COMERȚUL, ÎN PRIM-PLAN
Creșterea semnificativă a consumului, în 2019, stimulată de majorarea salariilor și a pensiilor, a creat un plus de interes pentru business-urile din sectorul comerțului.
La nivel de domenii de activitate, statistica Frames arată că bărbații sunt implicați, în principal, în construcții (87% din totalul acționarilor), transport (74%), comerț (63%), producţie (61%) şi comerţ (57,7%), în timp ce femeile sunt cel mai adesea prezente în domenii precum sănătatea şi asistenţa socială (77,3%), serviciile (62,9%), activităţile administrative (54,7%) şi cele cultural-educative (49,9%).
CELE MAI CĂUTATE BUSINESS-URI ÎN 2019
Analiza Frames arată, totodată, că cele mai atractive domenii de investiții, judecând după numărul de firme nou înființate în 2019, sunt cele din comerțul și service-urile auto (25.976 firme), in creștere cu 17% față de anul trecut, construcții (12.841), cu un plus de 25%, activitățile profesionale, științifice și tehnice (10.888), industria prelucrătoare (9680) și transport și depozitare (9352).
De remarcat scăderea cu peste 50% a numărului firmelor din agricultura, silvicultura și pescuitul (7947 firme).
,,Consumul este principalul motor al economiei, iar dinamica business-ului reflect acest lucru. Serviciile vin, de asemenea, puternic din urmă, la fel ca și construcțiile unde, urmare a creșterii cererii, interesul pentru dezvoltarea de unități locative, în principal, a crescut semnificativ. Surprinde agricultura, un domeniu în care apetitul de investiții a scăzut în 2019, pe fondul creșterii costurilor operaționale și a concurenței acerbe venită din zona importurilor’’, afirmă analiștii de la Frames.
ROMÂNIA, ENCLAVIZATĂ ECONOMIC
Datele statistice din primele 10 luni din 2019 vin să confirme un fenomen economic care s-a extins semnificativ în ultimii ani – enclavizarea business-ului în jurul marilor orașe.
,,Dezvoltarea economică a României tinde spre extreme, din punct de vedere regional. Avem câteva orașe mari care acumulează mare parte din investiții și avem tot mai multe zone părăsite de investitori, în ciuda costurilor operaționale net inferioare. Lipsa infrastructurii și migrația forței de muncă către marile orașe au făcut ca județe precum Botoșani, Vaslui, Tulcea, Covasna, Harghita, Olt, Teleorman, Mehedinți etc. să înregistreze un recul semnificativ din punct de vedere economic, reliefat, dincolo de business, în nivelul de trai al locuitorilor’’,afirmă analiștii.
Statistica Frames arată, astfel, că din punct de vedere al reprezentării geografice, cei mai mulți acționari din business-ul românesc sunt în București (324.831), urmați de cei din județele Cluj (79.156), Timiș (65.970), Ilfov (63.154), Constanța (57.623), Bihor (48.166) și Brașov (46.945). La polul opus se află județele Călărași (11.633), Tulcea (10.920), Ialomița (9935), Covasna (9419) și Mehedinți (9168).
Analiza Frames a fost realizată în luna noiembrie 2019, pe baza datelor oficiale comunicate de companii la Oficiul Național al Registrului Comerțului și datelor proprii, la nivelul primelor 10 luni din 2019. Statistica exclude datele privind firmele aflate în insolvență, faliment, radiate, dizolvate, aflate în process de lichidare sau reorganizare judiciară.",https://www.notabn.ro/cine-face-afaceri-in-romania-profil-de-antreprenor-intre-40-si-45-de-ani-studii-superioare-casatorit/,2020-03-06,About The Author
469,469,notabn.ro,"Robert Sighiartău: ""Trecem la acțiune pentru schimbarea în bine""","„Nedreptatea generată de supraimpozitarea contractelor part-time, care a dus la pierderea de locuri de muncă, trebuie să înceteze”, spune deputatul PNL, Robert Sighiartău.
Într-un mesaj pe pagina sa de socializare, Robert Sighiartău a precizat că va depune un proiect legislativ pentru ca persoanele cu contracte part-time să plătească contribuții după orele prestate.
„Orice român are dreptul să lucreze cât doreşte şi cât poate în timpul unei zile, iar dacă lucrează două ore sau patru ore, contribuţiile trebuie achitate la nivelul celor două ore, respectiv celor patru ore.
Luni voi depune la Camera Deputaţilor o inițiativă legislativă pentru a normaliza situaţia angajaţilor cu contracte part-time. Cine lucrează patru ore va plăti contribuţii aferente celor patru ore de muncă, cine lucrează două ore va plăti contribuţii pentru cele două ore. Toţi cei care fac parte din câmpul muncii trebuie să lucreze în condiţii de competitivitate economică, fără supraimpozitare şi fără suprataxare pe muncă.
Avem printre cele mai mari taxe pe angajaţi din întreaga UE şi un mediu fiscal neprietenos, ceea ce ne face mai puţin atractivi pentru investitori, fie ei români sau din afara ţării. România are nevoie urgentă de crearea de noi locuri de muncă pentru a avea o dezvoltare durabilă bazată pe o economie internă puternică.
Voi depune, de asemenea, o inițiativă legislativă pentru eliminarea supraaccizei la carburanți, introdusă de guvernarea PSD-ALDE, în goana ei disperată după bani, care a dus la scumpiri în lanț și a afectat negativ transportatorii și economia”, a încheiat deputatul PNL.",https://www.notabn.ro/robert-sighiartau-trecem-la-actiune-pentru-schimbarea-in-bine/,2020-03-06,About The Author
470,470,notabn.ro,Sâmbătă se aleargă pentru Spitalul Copiilor la Bistrița,",,Ne-am propus să construim primul centru medical independent de oncologie și hematologie pediatrică din România. Și pentru asta avem nevoie de 80.000.000 RON. Pare mult la prima vedere, dar ar însemna ca fiecare roman care traiește în această țară”, ne spun organizatorii care sunt optimiști în realizarea acestui proiect.
,,Alergăm simbolic pe aleea Parcului Municipal și adunăm fonduri pentru construirea primului Centru Medical Independent de Hematologie și Oncologie Pediatrică din România! ?
Acest proiect măreț a luat naștere dintr-o mână de oameni inimoși din București, pe care dorim să îi susținem și noi. Suntem siguri că împreună vom reuși să zidim acest Spital de care copiii bolnavi de cancer au atât de mare nevoie! ?
Participarea la acest eveniment constă dintr-o donație de minim un leu. Vă aștept cu mic cu mare, sâmbătă, în data de 12 mai, la ora 10! ?”.",https://www.notabn.ro/sambata-se-alearga-pentru-spitalul-copiilor-la-bistrita/,2020-03-06,About The Author
471,471,notabn.ro,Guvernul a alocat 700 de milioane de lei din Fondul de rezervă pentru restituirea taxei auto,"Guvernul a aprobat, joi, alocarea a 700 de milioane de lei din Fondul de rezervă pentru restituirea taxei auto, a anunţat, la Palatul Victoria, ministrul de Finanţe, Eugen Teodorovici.
„Am aprobat o hotărâre de Guvern pentru o alocare din Fondul de rezervă la dispoziţia Guvernului a sumei de 700 milioane de lei în vederea restituirii taxei auto la modul general de către structurile statului. Am făcut un transfer al acestei sume de la Ministerul de Finanţe din Fondul de rezervă la dispoziţia Guvernului în Fondul pentru Mediu. S-a aprobat şi o prevedere prin care exceptăm acea obligaţie din Codul fiscal, (…) obligaţia de a face o compensare înainte ca ANAF să restituie taxa auto. Este corect să eliminăm această situaţie, (…) pentru că, la momentul în care statul a încasat aceste sume de la populaţie, a făcut un împrumut foarte simplu şi atunci nu credem că este corect ca restituirea de taxe să întârzie. (…) Am propus şi s-a aprobat azi în Guvern această eliminare a obligaţiei de a compensa aceste sume, tocmai pentru ca acest proces să se desfăşoare şi mai repede, astfel încât, până la finalul lunii mai, sumele disponibile să fie restituite către populaţie”, a spus Teodorovici, într-o conferinţă de presă.
Întrebat câte persoane au de recuperat taxa auto în contextul în care acest lucru este posibil până la finalul lunii, ministrul a răspuns că este dificil de spus.
„Colegii de la ANAF vor lucra şi sâmbăta şi duminica. Este obligaţia dânşilor. Au avut timp suficient. Din păcate, rămâne aceeaşi meteahnă a administraţiei centrale – atât timp cât cineva de la nivel nu intervine, lucrurile merg într-o viteză, din păcate, nu aşa de mare cum ne-am dori cu toţii. Sunt mai multe zile până la final de lună. Ca număr de persoane este dificil de spus, pentru că au fost şi companii care au vândut maşini în acea vreme şi care au avut obligaţia de plată a acestei taxe auto. Dacă se ajunge la o nouă decizie de alocare de fonduri, acest lucru se va întâmpla chiar săptămâna viitoare, astfel încât până la final de lună mai să se facă plata la tot ceea ce este emis decizie de impunere de către ANAF”, a arătat ministrul.
El a precizat că s-au rambursat, până în prezent, aproximativ 3,5 miliarde de lei din taxa auto.",https://www.notabn.ro/guvernul-a-alocat-700-de-milioane-de-lei-din-fondul-de-rezerva-pentru-restituirea-taxei-auto/,2020-03-06,About The Author
472,472,notabn.ro,"Ocna Mureș - oraşul din România care va reveni pe harta mondială a turismului, după investiţii masive","Primarul oraşului Ocna Mureş, Silviu Vinţeler, a declarat, că lucrările la Băile Sărate vor începe în circa o săptămână.
”Avem o sare foarte benefică pentru tratamentele neurologice şi reumatice periferice. Vom folosi saramura din zona Ocna Mureş pentru Băile Sărate. Vor fi două bazine cu apă dulce, unul cu apă sărată, destul de mare, va fi saună umedă, saună uscată şi şase cabinete de tratament cu mai multe proceduri. Băile sunt gândite pentru 700 de oameni pe zi pe timp de vară şi 400 de oameni pe timp de iarnă. Este un parteneriat pe zece ani cu Consiliul Judeţean atât la construcţia băilor, cât şi la gestionarea de după. Se merge până la faza de declarare a staţiunii balneare şi promovarea pe viitor a acesteia. Saramura de la Ocna Mureş are cea mai mare puritate de sare, de 98%”, a spus Silviu Vinţeler.
Primăria Ocna Mureş a semnat, recent, contractul în valoare de 5,9 milioane de euro pentru revitalizarea ”Băilor Sărate”, banii fiind alocaţi de administraţia locală şi Consiliul Judeţean Alba, fiecare în procent de 50%.
Licitaţia a fost câştigată de Asocierea S.C. TCI Contractor General S.A. (Cluj-Napoca) – S.C. Iasicon S.A. (Iaşi).
Investiţia presupune construirea unui complex turistic cu spaţii cu destinaţii multiple, printre care bază de agrement, sală de fitness, restaurant, săli de tratament terapeutice, recuperare medicală, înfrumuseţare şi sănătate, magazin de echipamente şi produse balneare şi cosmetice, piscină, locuri de joacă pentru copii.
De asemenea, obiectivul va avea o bază proprie de cură balneară, cu piscină de tratament, săli de consultaţii medicale şi masaj, dar şi spaţii pentru practicarea de activităţi sportive cu piscine exterioare, saune şi săli de gimnastică.",https://www.notabn.ro/ocna-mures-orasul-din-romania-care-va-reveni-pe-harta-mondiala-a-turismului-dupa-investitii-masive/,2020-03-06,About The Author
473,473,notabn.ro,Simona Halep se califică în optimile de finală la Wimbledon,"de Mihai Sărmășan
Simona Halep s-a calificat vineri în optimile de finală ale turneului de Mare Şlem de la Wimbledon, după ce a învins-o cu 6-3, 6-1 pe belarusa Victoria Azarenka într-un duel dintre doi foşti lideri mondiali ai tenisului feminin.
Câștigătoarea acestui meci o va înfrunta în optimi pe învingătoarea din partida Cori Gauff (15 ani, 273 WTA) – Polona Hercog (28 de ani, 60 WTA). Partida e programată după meciul Simonei Halep.",https://www.notabn.ro/simona-halep-se-califica-in-optimile-de-finala-la-wimbledon/,2020-03-06,About The Author
474,474,notabn.ro,Zile frumoase de iarnă în stațiunea Rânca. FOTO,"de Mihai Sărmășan
Situata pe versantul sudic al Muntilor Parang, la 1700 inaltime, Ranca este statiunea turistica aflata la cea mai mare altitudine din Romania. Zona turistica Ranca dispune de un potential turistic si sportiv deosebit, fiind considerata centrul drumetiilor din Parang.
Este traversata de DN 67c, Transalpina este cea mai inalta sosea din Romania, avand punctul cel mai inalt in Pasul Urdele (la 2. 145 m).
Ranca este recomandata pentru practicarea sporturilor de iarna, ski, snowboard, patinaj, sanius, snowmobil, dar și vara pentru peisajele montane minunate și pentru sporturile cu motor, bicicletă, atv și parapantă.
Dispune de patru pârtii de schi toate dotate cu teleschi; una pentru începători dotată cu nocturnă și poziţionată în centrul staţiunii, una pentru avansaţi care continuă peste vârf și a treia de dificultate medie fiind și cea mai lungă. Cea de-a patra este un babyski poziţionat la intrarea în staţiune dotat cu nocturnă. Stațiunea Rânca mai dispune de un telescaun ce deserveşte trei pârtii de schi care se află la poalele Vârfului Păpuşa.
Prezenta pensiunilor agro-turistice si a cabanelor face ca in Ranca sa se practice un turism de recreere sau, cum se mai spune, un turism „verde”. In timpul petrecut in Ranca se pot desfasura activitati precum echitatia, ciclismul, pescuitul, drumetiile montane sau va puteti relaxa privind natura in adevarata ei splendoare.
sursa foto: Facebook Rânca-Transalpina",https://www.notabn.ro/zile-frumoase-de-iarna-in-statiunea-ranca-foto/,2020-03-06,About The Author
475,475,notabn.ro,"Rezultate alegeri europarlamentare 2019. Exit-poll: PNL: 25,8%, USR-PLUS: 25,8%, USR-PLUS: 23,9%","Partidul Social Democrat a obţinut 25,8% din voturile exprimate la alegerile europarlamentare de duminică, Partidul Naţional Liberal – 25,8 %, iar Alianţa 2020 USR PLUS – 23,9 %, potrivit sondajului realizat la ieşirea de la urne de Centrul de Sociologie Urbană şi Regională (CURS) şi Grupul de Studii Socio-Comportamentale Avangarde SRL.
Datele sunt valabile pentru ora 19.30, precizează autorii cercetării, într-un comunicat de presă.
Partidul Pro România a obţinut 5,7 %, UDMR – 5,4 %, PMP – 5,2 %, ALDE – 4,9 %. Celelalte formaţiuni au întrunit un total de 3,3% din opţiuni.
Eşantionul pentru exit-poll a fost format din 400 de secţii de votare. Acesta a fost stratificat, pe mediile urban şi rural şi pe regiuni istorice. Au fost utilizaţi 450 de operatori de interviu, operatori de introdus date şi experţi în coordonarea cercetării şi analiza datelor, din partea celor două institute.
Numărul de persoane intervievate a fost de peste 20.000. Ponderea refuzurilor de a răspunde la chestionar a fost de circa 18%. Având în vedere ponderea refuzurilor şi alte dificultăţi întâmpinate în secţiile de votare, independente de institutele de sondare, marja teoretică de eroare prevăzută pentru ancheta realizată în eşantionul de secţii de votare din România este de +/-2%, la un nivel de încredere de 95%, precizează autorii cercetării.",https://www.notabn.ro/rezultate-alegeri-europarlamentare-2019-exit-poll-pnl-258-usr-plus-258-usr-plus-239/,2020-03-06,About The Author
476,476,notabn.ro,"Mii de persoane au participat la Serbările Naționale de la Țebea, dedicate lui Avram Iancu","Câteva mii de oameni au participat la Serbările Naționale de la Țebea, județul Hunedoara, eveniment care este o aducere-aminte pentru eroul național Avram Iancu, de la a cărui moarte se împlinesc în acest an 145 de ani.
Manifestările au avut loc în cimitirul din Țebea, acolo unde se află mormântul lui Avram Iancu. Printre cei prezenți s-au numărat președintele Camerei Deputaților și președinte al PSD, Liviu Dragnea, președintele PNL, Ludovic Orban, președintele executiv al PMP, Eugen Tomac, parlamentari și autorități din județele Hunedoara, Arad, Alba și Bihor.
,,Sărbătoarea națională de la Țebea a dobândit o valoare tradițională, cu valențe de suflet pentru toți românii. (…) Avram Iancu a deschis calea spre deșteptarea națională, pregătind drumul spre Marea Unire de la 1918″, a declarat primarul comunei Baia de Criș, Mihai Liviu Gorcea.
Manifestările de la Țebea au început cu o slujbă religioasă în biserica din cimitir, oficiată de mitropolitul Ardealului, Laurențiu Streza, după care a urmat o evocare istorică a personalității lui Avram Iancu.
Avram Iancu este considerat de istorici ca unul dintre românii care au jucat un rol important în Revoluția de la 1848 din Transilvania. S-a născut în anul 1824 într-o familie de țărani moți înstăriți și a profesat ca avocat. A murit pe 10 septembrie 1872, în comuna Baia de Criș, județul Hunedoara, și a fost înmormântat în cimitirul din Țebea.
sursa foto agerpres.ro",https://www.notabn.ro/mii-de-persoane-au-participat-la-serbarile-nationale-de-la-tebea-dedicate-lui-avram-iancu/,2020-03-06,About The Author
477,477,notabn.ro,"Orașele Brașov, Iași și Roman au ajuns în finala programului Capitala Tineretului din România. Orașul Bistrița, eliminat din cursă","Inițiatorii proiectului Capitala Tineretului din România, ediția 2019-2020, au dat recent publicității orașele finaliste selectate în funcție de evaluarea candidaturilor înscrise, respectiv: Brașov, Iași și Roman. Cel de-al patrulea oraș aspirant la titlul de Capitală Tineretului din România, municipiul Bistrița, a fost eliminat din competiție.
Cele trei orașe finaliste trebuie ca până în 8 octombrie să depusă dosarul de candidatură dezvoltat pe baza conceptelor înscrise în prima rundă. Orașul câștigător al proiectului ,,Capitala Tineretului din România va fi anunțat în data de 10 noiembrie 2018, în cadrul Summitului Tinerilor, ediția a III-a, la Baia Mare. Acest oraș va purta, în perioada 2 mai 2019-1 mai 2020, titlul de Capitala Tineretului din România și va câștiga un premiu în valoare de 50.000 de euro, acordat de Banca Comercială Română (BCR), pentru finanțarea proiectelor pentru care a fost declarat câștigător.",https://www.notabn.ro/orasele-brasov-iasi-si-roman-au-ajuns-in-finala-programului-capitala-tineretului-din-romania-orasul-bistrita-eliminat-din-cursa/,2020-03-06,About The Author
478,478,notabn.ro,Bucuria schiorilor. Aproximativ 250 de pârtii sunt pregătite pentru weekend,"Starea pârtiilor este bună în aproape toată țara. În majoritatea stațiunilor și nu numai, stratul de zăpadă este potrivit pentru schiat.
Iată starea pârtiilor din țară.
Arieșeni-2 pârtii 60 cm stratul de zăpadă
Azuga-7 pârtii 55 cm stratul de zăpadă
Băiţa-Vârtop, 2 pârtii, 40 cm
Băile Harghita, 7 pârtii-50 cm, Azuga 7 pârtii 40 cm
Bâlea Lac, 2 pârtii-200 cm stratul de zăpadă
Bistriţa- pârtia Cocoş este închisă, strat slab de zăpadă.
Borșa, 4 pârtii 30 cm, Borsec 3 pârtii-35 cm, Bușteni-3 pârtii 45 cm
Câmpulung Moldovenesc, 4 pârtii, stratul de zăpadă este de 30 cm
Cavnic, 9 pârtii-50 cm, se schiază în condiții optime
Covasna, 2 pârtii, 40 cm
Garda de Sus, 3 pârtii, 50 cm stratul de zăpadă
Gura Humorului, 2 pârtii-35 cm-se schiază în condiții bune.
Izvoare, 3 pârtii, 30 cm
Madaras, 4 pârtii-40 cm, Mărișel, 4 pârtii-40 cm,
Păltiniș, 8 pârtii-55 cm, Parâng, 7 pârtii-40 cm, Pasul Mestecăniș, 4 pârtii-40 cm
Muntele Băișorii, 5 pârtii-70 cm stratul de zăpadă-condiții excelente
Muntele Mic, 6 pârtii, 45 cm
Păltiniş, 8 pârtii, 90 cm, condiţii excelente
Parâng, 7 pârtii, 40 cm
Pasul Mestecăniş, 4 pârtii, 30 cm
Poiana Brașov, 9 pârtii-90 cm, Predeal, 8 pârtii-60 cm-se schiază în condiții optime
Praid, 2 pârtii, 30 cm
Piatra Neamţ, 2 pârtii, 30 cm
Rânca 6 pîrtii-70 cm-se schiază în condiții optime
Semenic, 7 pârtii, 70 cm, condiţii optime
Sinaia 16 pârtii-55 cm,
Sovata, 2 pârtii, 30 cm
Stâna de Vale 3 pârtii-80 cm- se schiază în condiții bune.
Straja 12 pârtii-40 cm și se schiază foarte bine
Șuior, 5 pârtii-60 cm,
Sureanu 10 pârtii-65 cm
Toplița 2 pârtii-40 cm-condiții bune de schi,
Vatra Dornei 5 pârtii-30 cm-condiții bune
Voineasa 7 pârtii-50 cm-condiții excelente de schi.",https://www.notabn.ro/bucuria-schiorilor-aproximativ-250-de-partii-sunt-pregatite-pentru-weekend/,2020-03-06,About The Author
479,479,notabn.ro,"Importurile de gaze din România au explodat. Importăm din Ungaria de 10 ori mai mult, deși statul vecin nu produce gaze","Importurile de gaze din România au explodat, în urma politicilor de subvenționare a consumului de gaze și electricitate, precum și de descurajare a producției, potrivit profit.ro.
Deși prețurile de import au fost cu o treime mai ridicate, în primele două luni din an, România a adus în țară un volum mai mare cu aproape jumătate decât în perioada similară a anului trecut.
Cota de piață a gazelor rusești este superioară celei a OMV Petrom și apropiată, dacă nu chiar mai mare decât cea a Romgaz. Chiar dacă o cantitate importantă de gaze este importată din Ucraina, de la diferiți traderi, sursa acestpra este, într-un procent de peste 90%, tot Rusia, cu alte cuvinte Gazprom, care deține monopolul pe exportul gazelor rusești, scrie profit.ro.
În această iarnă, începând cu luna noiembrie a anului trecut, România a importat un volum de aproximativ 12,2 TWh, cu 30% peste importurile din iarna precedentă, de 9,4 TWh. Și la prețuri cu peste o 30% mai piperate, notează sursa citată.
Ba mai mult, surprinzător sau nu, publicația a semnalat că, de la începutul anului, importurile de gaze naturale din Ungaria s-au majorat de 10 ori, deși statul vecin nu produce gaze.
Volumul gazului adus din Ungaria reprezintă un sfert din volumul de gaz intrat în sistem din producția internă, în aceeași perioadă (din perimetrele de producție, cum se exprimă Transgaz).
Gazele importate din Ungaria sunt tot rusești, nefiind produse în statul maghiar, care de-abia își acoperă 10-15% din consum cu nivelul producției interne.",https://www.notabn.ro/importurile-de-gaze-din-romania-au-explodat-importam-din-ungaria-de-10-ori-mai-mult-desi-statul-vecin-nu-produce-gaze/,2020-03-06,About The Author
480,480,notabn.ro,Klaus Iohannis: România nu îşi poate permite paşi greşiţi în cursa competitivităţii economice,"Preşedintele României, domnul Klaus Iohannis, a susţinut miercuri, 7 noiembrie a.c., la Romexpo, o alocuţiune în cadrul celei de-a XXV-a ediţii a Galei Topului Naţional al Firmelor.
Vă prezentăm în continuare textul alocuţiunii:
Felicit Camera de Comerţ şi Industrie a României pentru organizarea Topului Naţional al Firmelor, un eveniment de referinţă care aniversează, în acest an al Centenarului Marii Uniri, 25 de ani de iniţiativă în slujba mediului antreprenorial din România.
Dincolo de provocările de parcurs, mediul de afaceri autohton a crescut şi s-a dezvoltat semnificativ în ultimul sfert de secol, având ca repere economia de piaţă şi libera iniţiativă. Performanţele şi realizările dumneavoastră au contribuit semnificativ la dezvoltarea nu doar economică, ci şi socială a României.
Doamnelor şi domnilor,
Companiile pe care le conduceţi reprezintă exemple de urmat privind modul în care, prin eforturi şi riscuri asumate, dar şi prin seriozitate şi consecvenţă, mediul de afaceri românesc devine mai puternic, mai performant şi, în final, creează bunăstare pentru noi toţi.
Însă este important să avem în vedere faptul că, dincolo de recorduri temporare sau conjuncturale, dezvoltarea sustenabilă are loc doar dacă se bazează pe creşterea susţinută şi calitativă a investiţiilor şi a productivităţii. Este foarte îmbucurător să observăm rezultatele bune din Topul Naţional al Firmelor, dar acestea sunt umbrite de evoluţia economiei, care în prima parte a anului este marcată de încetinirea creşterii economice spre 4%, comparativ cu pompoasa prognoză oficială de 5,5%.
Fără să existe schimbări semnificative în tiparul execuţiei bugetare, după trei trimestre bugetul naţional înregistrează un deficit mai mult decât dublu faţă de anul anterior, ceea ce, evident, sporeşte riscul depăşirii pragul de 3% din PIB. Lipsa de viziune, de anticipaţie şi de prevedere în planul finanţelor publice este evidentă atunci când prognoza de creştere economică ajunge să fie ratată, când veniturile bugetare se află departe de obiectivele iniţiale şi sunt perpetuate carenţe în colectare, când folosirea fondurilor europene este dezamăgitoare, iar investiţiile publice rămân pe hârtie.
Stimaţi invitaţi,
Economia românească traversează un amplu proces de transformare, în contextul schimbărilor generate de digitalizare şi de revoluţia industrială 4.0, la noi mai ales 0. În această privinţă, industria auto şi industria IT sunt vectori principali, cu creşteri cantitative, dar mai ales calitative. Pentru a reuşi, însă, să profităm de oportunităţile specifice tehnologiilor viitorului, trebuie să ieşim din logica simplistă a exportului de materii prime şi să intrăm în logica exporturilor de produse cu valoare adăugată ridicată.
Consider că antreprenoriatul trebuie susţinut şi încurajat mult mai energic de către decidenţii politici. În ultimul an, în clasamentul global ‘Doing business’, ţara noastră a coborât 7 poziţii.
În acest sens, atrag atenţia că România nu îşi poate permite paşi greşiţi în cursa competitivităţii economice, iar aceasta este responsabilitatea esenţială a decidenţilor politici. Preocupările şi îngrijorările dumneavoastră ar trebui să fie şi ale Guvernului. Acesta trebuie să asigure respectarea regulilor economiei de piaţă, să creeze infrastructura de care economia şi cetăţenii au nevoie pentru a prospera, să producă politici fiscale şi salariale previzibile sau măcar inteligibile, bazate pe consultarea permanentă şi onestă a actorilor relevanţi din economie şi societate.
Mediul de afaceri aşteaptă din partea decidenţilor mai multă implicare, mai multe rezultate concrete şi mai puţine măsuri anunţate şi adoptate ad-hoc. Vocea oamenilor de afaceri din România trebuie să fie ascultată cu atenţia şi respectul cuvenite, întrucât pe umerii dumneavoastră este aşezată responsabilitatea creşterii performanţelor economice. În acest sens, lipsa forţei de muncă nu semnifică doar o dificultate a mediului de afaceri, ci o temă majoră de politică publică responsabilă, orientată pe termen lung.
Ne dorim cu toţii, de exemplu, repatrierea în număr cât mai mare a lucrătorilor români din diaspora, dar, pentru ca acest lucru să se întâmple, trebuie ca economia să genereze încredere pe termen lung, adică bunăstare reală şi oportunităţi clare de reintegrare pe piaţa muncii.
O altă problemă o reprezintă infrastructura deficitară, care nu este doar un impediment pentru dezvoltarea mediului de afaceri, ci şi pentru progresul regiunilor şi a comunităţilor locale. În absenţa infrastructurii de transport, unele regiuni ale ţării ajung să fie pur şi simplu ocolite de investitori, ceea ce se reflectă, implicit, în scăderea locurilor de muncă şi a nivelului de trai. Nemulţumirea locuitorilor acestor regiuni este, evident, îndreptăţită şi se manifestă în proteste tot mai frecvente, în încercarea, totuşi, de a-i determina pe decidenţii politici să se trezească şi să acţioneze.
Doamnelor şi domnilor,
Nu mai putem accepta o Românie cu mai multe viteze, la fel cum nu putem fi de acord cu o Uniune Europeană cu mai multe viteze.
Infrastructura trebuie tratată ca prioritate zero, cu seriozitate, profesionism şi responsabilitate, pentru că influenţează în mod direct şi decisiv viitorul acestei ţări.
Consider că situaţia actuală, în care se vorbeşte mult, mult prea mult, dar se face prea puţin pentru infrastructură, trebuie să se schimbe cât mai rapid.
Trebuie să fie un semnal de alarmă şi faptul că oamenii de afaceri percep că, în ultimul an, corupţia a crescut. Acest lucru, percepţia – a fost măsurată de instituţii de specialitate. Politicienii nu se mai pot preface că nu înţeleg semnalele repetate din partea românilor, care pur şi simplu nu mai tolerează lipsa de integritate şi de corectitudine în viaţa publică.
Avem nevoie de schimbări profunde, care să restabilească încrederea cetăţenilor în cei care îi reprezintă.
Statul de drept trebuie să devină ancora esenţială de stabilitate şi predictibilitate în economie şi în viaţa socială. Cred că sunt în asentimentul mediului de afaceri când spun că existenţa unui stat de drept cu instituţii puternice şi politici predictibile este vitală pentru dezvoltarea unei economii competitive şi prospere, aşa cum ne-o dorim cu toţii.
Stimaţi invitaţi,
Doresc să felicit Camera de Comerţ şi Industrie a României pentru activitatea constantă şi profesionistă pe care o desfăşoară şi pentru acţiunile de anvergură în favoarea promovării economiei noastre în exterior.
Apreciez în mod deosebit bunele practici dezvoltate de Camera de Comerţ şi susţin diseminarea lor, mai departe, atât în mediul de business, cât şi în cel administrativ.
Ne aşteaptă un an 2019 intens la nivel european, marcat de provocări, dar şi de importante oportunităţi. Mandatul Preşedinţiei române la Consiliul Uniunii Europene va include acordarea unei atenţii speciale pentru măsuri benefice mediului de afaceri, în direcţia susţinerii antreprenoriatului la nivel european.
Vă doresc succes tuturor şi vă asigur că voi susţine, ca Preşedinte, priorităţile dumneavoastră, priorităţile mediului de afaceri românesc!
Vă mulţumesc!”
Departamentul Comunicare Publică",https://www.notabn.ro/klaus-iohannis-romania-nu-isi-poate-permite-pasi-gresiti-in-cursa-competitivitatii-economice/,2020-03-06,About The Author
481,481,notabn.ro,"Papa Francisc: Am traversat toată Transilvania. Am văzut un peisaj splendid, cum n-am mai văzut niciodată în viaţa mea",",,Din cauza vremii ieri a trebuit să merg cu maşina. Aşa am văzut un peisaj splendid, cum n-am mai văzut niciodată în viaţa mea. Am traversat toată Transilvania. E o frumuseţe, n-am mai văzut niciodată ceva atât de minunat. Un lucru frumos, frumos, frumos călătoria în această ţară”, a declarat Sfântul Părinte, conform sursei citate.
Papa Francisc a mulțumit din nou șefului Bisericii Ortodoxe Române, Patriarhul Daniel, pe care l-a numit ,,fratele” său. Totodată, acesta a exprimat o opinie vis-a-vis de românii din Italia nevoiți să muncească departe de familiile de acasă: ,,Mă face să mă gândesc la dragostea de familie pentru că ruperea în 2, în 3 nu e un lucru bun. Există mereu nostalgia de a se regăsi. Când sunt despărţiţi nimic nu lipseşte mai mult dintr-o familie decât iubirea. Dar de ce pleacă? Nu pentru a se plimba, ci de nevoie.”
La finalul conferinței de presă, Suveranul Pontif a menționat că: ,,“Una dintre bolile politicii, peste tot, este corupţia. Peste tot este.”",https://www.notabn.ro/papa-francisc-am-traversat-toata-transilvania-am-vazut-un-peisaj-splendid-cum-n-am-mai-vazut-niciodata-in-viata-mea/,2020-03-06,About The Author
482,482,notabn.ro,Aur la Jocurile Olimpice de Tineret de la Buenos Aires,"România a câştigat prima medalie de aur la Jocurile Olimpice de Tineret din Argentina prin judoka Adrian Șulcă, care s-a impus prin ipon în finală la 81 de kg şi a urcat pe cea mai înaltă treaptă a podiumului.
Adrian Şulcă, care se pregăteşte cu lotul olimpic la Cluj, a trecut de neozeelandezul Iki Rihari, australianul Allan Rhys, slovacul Alex Barto, prin ippon, în semifinale, iar în ultimul act l-a învins, tot prin ippon, după doar 15 secunde, pe cehul Martin Bezdek.
A intrat astfel în posesia aurului olimpic, spre bucuria antrenorului său, Roland Bodo.
Echipa Olimpică a României este compusă din 34 de sportivi, 21 de fete şi 13 băieţi, care concurează la 14 discipline sportive.",https://www.notabn.ro/aur-la-jocurile-olimpice-de-tineret-de-la-buenos-aires-2/,2020-03-06,About The Author
483,483,notabn.ro,Primar PSD: ”Cei care ies în stradă sunt mai handicapați decât toți handicapații”,"Aflat la Școala de Vară a femeilor social-democrate organizată pe litoralul românesc vineri, 31 august, primarul comunei Ion Corvin din județul Constanța, Marcela Rădulescu, s-a declarat revoltată de prezența și injuriile protestatarilor vis-à-vis de partidul din care face parte, dar și referitoare la președintele PSD. Facem precizarea că aproximativ 10 persoane au venit pregătite cu pancarte împotriva partidului ce se află a guvernare, dar în special împotriva premierului României, Viorica Dăncilă. Aceasta, dar și toate doamnele PSD au fost primate și conduse la plecare de către protestatarii prezenți, cu huiduieli și injurii.
“Acesta este un lucru constatat de mine de foarte mult timp. Noi suntem un popor foarte bolnav, stăm foarte prost cu capul. Din lumea asta bolnavă majoritatea ne-am regimentat în partide, majoritari la PSD. Cei care protestează să se regimenteze și ei într-un partid să facă campanie, să își spună părerile și ce proiecte au, să atragă lumea și să îi voteze. Să conducă ei cu eleganță.”
Dacă noi, din tot poporul ăsta handicapat, majoritatea a votat PSD, să îi lase să ducă mandatul la bun sfârșit. Dacă sunt alții, vor deveni majoritari cu ideile lor mai bune, să vină ei la conducere. Până atunci, cei care ies în stradă sunt mai handicapați decât toți handicapații.
Deci și cei aproape 3 inși care sunt afară sunt niște oameni bolnavi mintal. Noi ne-am întâlnit aici la Școala de Vară a femeilor social-democrate să ne spunem problemele, să spunem ce am făcut, ce vom face și ce n-am reușit să facem. Iar ei, ce să zic, sunt niște bolnavi”, a declarat, pentru replicaonline.ro, primarul comunei Ion Corvin, Marcela Rădulescu.
Cuvintele primarului comunei Ion Corvin au venit și în urma protestului din 10 august, atunci când ”frontul de război” s-a mutat chiar în Piața Victoriei din Capitală.",https://www.notabn.ro/primar-psd-cei-care-ies-in-strada-sunt-mai-handicapati-decat-toti-handicapatii/,2020-03-06,About The Author
484,484,notabn.ro,O generație nouă de zimbri în Munții Țarcu și Munții Poiana Ruscă,"Zimbrii reintroduşi de WWF-România şi Rewilding Europe în Munţii Ţarcu şi în Munţii Poiana Ruscă au, din această vară, şi patru viţei.
,,Este vorba de un viţel în primul grup de zimbri transportat anul acesta în noua zonă de reintroducere din Munţii Poiana Ruscă, comuna Densuş – judeţul Hunedoara, şi trei viţei în grupurile de zimbri liberi din Munţii Ţarcu, în comuna Armeniş – judeţul Caraş-Severin. În ceea ce priveşte viţeii din Munţii Ţarcu, aceştia au o vârstă cuprinsă între două şi opt săptămâni şi sunt într-o stare de sănătate bună. Toţi au fost fătaţi în grupul femelei Mildred, un exemplar ce provine din Rezervaţia Avesta – Suedia şi care a fost transportat în Munţii Ţarcu în anul 2014″, se arată într-un comunicat remis marţi de reprezentanţii WWF România.
Potrivit WWF România, prezenţa viţeilor a fost mai întâi identificată prin intermediul urmelor de copite lăsate de aceştia în teren. Fiind în libertate şi obişnuiţi cu ceea ce le oferă natura din punct de vedere al hranei, locurilor de adăpost şi de trecere, aceştia au şanse reale de a supravieţui, independent de sprijinul pe care îl poate oferi omul, cu atât mai mult cu cât mamele lor sunt exemplare acomodate la viaţa în sălbăticie.
,,Întreaga turmă prezentă în Munţii Ţarcu şi formată din mai multe grupuri de zimbri transportaţi aici succesiv, începând cu anul 2014, este stabilă, se descurcă bine în mediul natural din această zonă, după ce a trecut în primii doi-trei ani prin multiple provocări legate de ierni grele, boala limbii albastre sau atacuri din partea altor animale. Lor li se vor alătura în libertate şi zimbrii transportaţi aici tot în luna mai 2018 din Germania, Italia şi Vama Buzăului. În prezent, acest ultim grup de află în ţarcul de resălbăticire, unde vor mai petrece circa o lună până la eliberare”, precizează reprezentanţii WWF România, în acelaşi comunicat de presă.
Viţelul din Munţii Poiana Ruscă a venit pe lume în luna mai în ţarcul de aclimatizare, la scurt timp după cele două transporturi de zimbri efectuate în premieră în această zonă. Viţelul este de gen feminin şi este într-o stare de sănătate bună, mama acestuia fiind un exemplar din Germania, din rezervaţia Donaumoos.
Reintroducerea zimbrilor în Munţii Poiana Ruscă şi Munţii Ţarcu din Banat se realizează în cadrul proiectului ,,Acţiuni urgente pentru refacerea populaţiilor de zimbru în România” (LIFE-Bison), implementat de WWF-România şi Rewilding Europe, cu sprijin financiar din partea Uniunii Europene, prin Programul LIFE, în perioada 2016-2021.",https://www.notabn.ro/o-generatie-noua-de-zimbri-in-muntii-tarcu-si-muntii-poiana-rusca/,2020-03-06,About The Author
485,485,notabn.ro,Preotul ortodox care are grijă de peste 4.000 de copii,"Despre preotul Dan Damaschin cred că am mai citit cu toții. E un fel de „maică Tereza” a săracilor Iaşului, al cărui nume, rostit tare, aduce lumină şi zâmbet pe feţele multora. Dan Damaschin, preot la Maternitatea “Cuza Vodă din Iaşi, are o tolbă mare, plină cu fapte dintre cele mai sublime.E uşor să iubeşti oameni frumoşi, bogaţi, parfumaţi, educaţi. Dar ce facem cu cei săraci, murdari, analfabeţi? Ştie părintele Damaschin. “Îi iubim, pur şi simplu”. Aceea e iubirea adevărată, care nu cere nimic la schimb.“Păstorul cel bun îşi pune sufletul pentru oile sale”, (Ioan 10:11).
Preotul Dan Damschin vizitează des cele mai sărace sate din Uniunea Europeană, în judeţul Iaşi, ajutându-i pe oameni să supravieţuiească.
Deşi e vedetă naţională, este modest, firesc, smerit. într-un interviu acordat pentru ziaristii.com, acesta a vorbit despre cei4.000 de copii pe care-i are în grijă, în cele mai sărace sate ale Europei, despre sărăcie şi plecarea a milioane de români spre alte zări, care au lăsat acasă alte milioane de inimi pline cu dor.
Preotul a povestit despre cum a construit două vile pentru două familii cu 10 şi 8 copii. A înfiinţat asociaţia “Glasul Vieţii”, determinând sute, mii de mame să nu avorteze, oferindu-le acoperiş şi speranţă. “Casa Vieţii”, complex cu zeci de garsoniere, l-a dedicat fetelor însărcinate, speriate şi repudiate de familie şi societate.
Unul dintre satele în care preotul Dan Damaschin „îşi face veacul”, alături de copiii săraci şi abandonaţi
El, preot de maternitate, cu maşina personală, a luat mama şi copilul nou-născut şi i-a dus acasă, în satele medievale ale Moldovei. Casa se prăbuşea, sărăcia urla, iar în curte era un soţ alcoolic şi încă cinci copii. Preotul Damaschin a strâns bani, le-a construit o casă, le-a cumpărat o vacă, a trimis copiii la şcoală în Iaşi, plătindu-le studiile, mâncarea şi gazda. Iar asta de sute de ori. De fapt, poate asta e definiţia preotului: “Miracol Ambulant”.
Cel puţin, Isus era. Cum reuşeşte părintele Damaschin? Cu iubire, cu foarte multă iubire şi sacrificiu.
Preotul Dan Damaschin dă piept cu grotescul lumii. E un fel de “soldat” în prima linie, într-un război inegal, acela dintre iubirea lui şi egoismul nostru. O face pentru ca noi să nu părăsim “zona de confort” a orizontului strâmt şi meschin. E un “haiduc”, ce ia de la bogaţi şi dă la săraci, lăsându-şi “victimele” nu îngrozite, ci pline de iubire şi sens. A mişcat cele mai împietrite inimi, făcând să iasă bani din buzunare “cusute”, impresionând prin seriozitate, transparenţă şi simplitate. Nu-i e ruşine să ceară şi nu se simte cerşetor. “Doar nu cer pentru mine, ci pentru copii”, îmi spune. De fapt, aici e miezul. Când iubeşti muţi şi munţi. Nimic nu e greu ori imposibil, au relatat ziariștii.com.
Părintele a discutat despre bani, oameni îmbogăţiţi necinstit, politicieni corupţi şi corupţie. Banii lor nu sunt buni în biserica lui. Nu e omul compromisului. Ştie că din cauza corupţiei oamenii flămânzesc în România şi fug unde văd cu ochii. Soluţia? Să renunţăm la egoism şi să revenim la Hristos, prin trăirea autentică a Evangheliei.
Surse: ziariștii.com",https://www.notabn.ro/preotul-ortodox-care-are-grija-de-peste-4-000-de-copii/,2020-03-06,About The Author
486,486,notabn.ro,Traian Băsescu: Tudorel a luat-o razna,"Fostul președinte al României, Traian Băsescu, a postat un mesaj pe pagina sa personală de socializare legat de decizia ministrului justiției de a refuza acreditarea unor jurnaliști la minister. Fostul președinte a precizat că a avut parte de jurnaliști care îl atacă zilnic, dar nu a luat în calcul să le retragă acreditarea.
„Crezând că din postura de ministru poţi face orice, ce credeţi că a făcut Tudorel Toader?
A refuzat să acrediteze la Ministerul Justiţiei ziarişti neconvenabili de la PRO TV- Ovidiu Oanţă şi Realitatea-Ionela Arcanu.
Trebuie să recunosc, zece ani cât am fost Preşedinte al României erau acreditaţi la preşedinţie mulţi ziarişti care mă ascultau zâmbitori în timpul declaraţiilor, mă provocau la momentul întrebărilor, după care mă făceau pulbere la posturile lor de televiziune, fie că erau de la Realitatea, Antene, România Tv sau din presa scrisă sau audio.
Niciodată nu mi-a dat prin cap să le retrag acreditarea. Până la urmă eram mulţumit că mesajul meu era preluat după care era făcut pulbere prin comentariile jurnalistului care desigur „ştiau ei mult mai bine şi erau mult mai pricepuţi”.
Când a fost cazul m-am „războit” cu ei, dar recunosc nu mi-a dat prin cap să-i interzic.
Tudorel a luat-o razna. Revino-ţi omule !”, a menționat Traian Băsescu pe contul său de Facebook.",https://www.notabn.ro/traian-basescu-tudorel-a-luat-o-razna/,2020-03-06,About The Author
487,487,notabn.ro,Laura Codruța Kovesi a fost votată Procuror-șef european,"Consiliul Uniunii Europene a votat joi pentru numirea Laurei Codruța Kovesi în funcția de procuror șef european.
Kovesi este prima persoană care va ocupa această funcție, nou înființată. În cadrul Consiliului, ambasadorul României la UE a votat împotriva fostului șef al DNA. Urmează și un vot în Consiliul European, dar acesta este o formalitate, umirea lui Kovesi în funcție este deja o certitudine. Votul a fost covârșitor în favoarea Laurei Codruța Kovesi, cu 17 pentru dintr-un total de 22.",https://www.notabn.ro/laura-codruta-kovesi-a-fost-votata-procuror-sef-european/,2020-03-06,About The Author
488,488,notabn.ro,"Alianţa 2020 USR PLUS solicită CNA amendarea emisiunii ""Viaţa Satului""","Alianţa 2020 USR PLUS a transmis astăzi, 13 mai, o solicitare către Consiliul Naţional al Audiovizualului (CNA) cu privire la ultima emisiune „Viaţa Satului”, difuzată de Televiziunea Română.
În solicitarea transmisă CNA, preşedinţii celor două partide, Dan Barna şi Dacian Cioloş solicită:
1. Sancţionarea TVR 1 în concordanţă cu dispoziţiile Legii audiovizualului şi a Deciziei nr. 308/2019 a Consiliului Naţional a Audiovizualului;
2. Obligarea TVR 1 să organizeze pe perioada campaniei electorale, în acelaşi interval orar şi în cadrul aceleiaşi emisiuni, a unui interviu în care Alianţa 2020 USR PLUS să beneficieze de acelaşi spaţiu pentru promovarea propriului program electoral.
De asemenea, în solicitarea Alianţei 2020 USR PLUS se arată că printr-o astfel de abordare, TVR 1 a transformat emisiunea ‘Viaţa Satului’ într-un program de promovare electorală pentru Partidul Social Democrat, cu încălcarea dispoziţiilor Legii audiovizualului nr. 504 din 11 iulie 2002, precum şi a Deciziei nr. 308/2019 a Consiliului Naţional a Audiovizualului.
În schimb, atragem atenţia asupra faptului că în luna noiembrie 2016, acelaşi post, respectiv TVR 1, a înregistrat un interviu cu Dacian Cioloş, la acel moment prim-ministru al României, fără ca acesta să fie competitor electoral, refuzând însă ulterior difuzarea acestuia. Drept motiv, TVR 1 a invocat necesitatea de ‘evitare a oricăror interpretări în campania electorală’, a încheiat Alianţa 2020 USR PLUS",https://www.notabn.ro/alianta-2020-usr-plus-solicita-cna-amendarea-emisiunii-viata-satului/,2020-03-06,About The Author
489,489,notabn.ro,"Fotbal, Liga a-III-a: Gloria Bistrița învinsă în deplasarea de la Sănătatea Cluj-Napoca","de Mihai Sărmășan
Gloria Bistriţa a pierdut vineri meciul disputat în deplasarea de la Sănătatea Cluj cu scorul de 3-1, partida contând pentru etapa a opta a Ligii a-III-a.
Echipa noastră a deschis scorul prin Cilean, în minutul 40, jucătorii clujeni reușind să întoarcă partida în repriza secundă. Cu această înfrângere, formația bistrițeană rămâne cu 7 puncte în clasament, ocupând locul 13 în seria a-5-a din Liga a-III-a.
Mai jos puteți vedea rezultatele etapei și clasamentul la zi al seriei a-5-a din Liga a-III-a:
Avântul Reghin – Minaur Baia Mare 0-2
Sănătatea Cluj – ACS Unu Fotbal Gloria 3-1
Sticla Arieşul Turda – MSE Târgu Mureş 3-1
AFC Hărman – CS Iernut 4-0
Sănătatea Cluj-Napoca – Gloria Bistrița 3-1
AFK Csikszereda Miercurea Ciuc – ACS Fotbal Comuna Recea 0-3
Gaz Metan Mediaş 2 – CFR Cluj 2 1-2
Partidele Unirea Tăşnad – AFC Odorheiu Secuiesc și Olimpic Cetate Râşnov – Unirea Dej se dispută sâmbătă de la ora 15.00,",https://www.notabn.ro/fotbal-liga-a-iii-a-gloria-bistrita-invinsa-in-deplasarea-de-la-sanatatea-cluj-napoca/,2020-03-06,About The Author
490,490,notabn.ro,"Van Avermaet, noul tricou galben , după ziua a 3-a la Turul Franței","Formaţia BMC a câştigat luni etapa a 3-a a Turului Franţei, un contratimp pe echipe, la Cholet, şi l-a propulsat pe campionul olimpic, belgianul Greg Van Avermaet, în postura de purtător al tricoului galben de lider, informează AFP.
BMC, al cărei om numărul unu este australianul Richie Porte, a fost mai rapidă cu 4 secunde decât echipa Sky a britanicului Chris Froome la capătul celor 35,5 km. Quick-Step, a belgianului Philippe Gilbert şi a francezului Julian Alaphilippe, a ocupat locul 3, la 7 secunde. Pe locul 4 s-a clasat Mitchelton, iar pe locul 5, Sunweb.",https://www.notabn.ro/van-avermaet-noul-tricou-galben-dupa-ziua-a-3-a-la-turul-frantei/,2020-03-06,About The Author
491,491,notabn.ro,Robert Sighiartău: Crăciun fericit și binecuvântat !,"Secretarul General al PNL, deputatul bistrițean Robert Sighiartău, a transmis prin intermediul paginii sale de socializare un mesaj de Crăciun:
„Speranța, Iubirea și Credința sunt tot ce avem mai bun și înălțător în noi. Sunt daruri de la Dumnezeu revelate și insuflate nouă prin Fiul lui Dumnezeu, Iisus Hristos.
Nașterea Mântuitorului este sărbătoarea Speranței, Iubirii și a Credinței care ne dau puterea de a face Binele, de a ne regăsi alături de familiile noastre, cu dragoste pentru semenii noștri.
Cu Speranță, Iubire și Credință curată în inimi, să ne bucurăm că s-a născut Hristos!
Crăciun fericit și binecuvântat!”",https://www.notabn.ro/robert-sighiartau-craciun-fericit-si-binecuvantat/,2020-03-06,About The Author
492,492,notabn.ro,Mesaj pentru militarii bistrițeni din Afganistan de la elevii unui liceu din Bistrița. Video,"În teatrul de operații din Afganistan se află, în aceste momente, aproape 500 de militari ai Batalionului 812 Protecția Forței ,,Șoimii Carpaților” care desfășoară activități non-combat, în sprijinul populației afgane, în cadrul misiunii NATO ,,Resolute Support”. Pregătiți pentru a participa la ceremonialul militar și religios desfășurat în municipiul Bistrița, elevii Colegiului Tehnic Infoel Bistrița s-au oprit, pentru câteva minute în fața școlii, pentru a transmite un mesaj militarilor bistrițeni care au sărbătorit Ziua Armatei României, departe de casă, în Baza Militară Aeriană Kandahar, cu gândul la România și cu cei dragi în suflete.
,,Dragi militari bistrițeni, suntem mândri că ne reprezentați țara în teatru de operații din Afganistan, acum în anul Centenarului Marii Uniri! Vă dorim mult succes în îndeplinirea misiunii și vă așteptăm sănătoși acasă! Elevii Colegiului Tehnic Infoel Bistrița vă mulțumesc și vă iubesc! La mulți ani, militari români!”, au transmis elevii de la Infoel Bistrița prin vocea Ionelei Bor și a lui Narcis Rus care au îmbrăcat, pentru această ocazie specială, alături de colegul lor, Alexandru Daniel Martin, costumele populare pe care le-au moștenit de la părinți sau bunici.
De Ziua Armatei României, elevii Colegiului Tehnic Infoel Bistrița transmit ,,La mulți ani” tuturor militarilor români! Un mesaj special este adresat militarilor bistrițeni aflați, în aceste momente, în teatrul de operații din Afganistan. Pentru acest lucru, și pentru a participa la ceremonialul militar, unii dintre elevii școlii au îmbrăcat costume populare vechi de zeci de ani. Costumul purtat de Narcis (în stânga imaginii) este cel pe care l-a îmbrăcat bunicul său în ziua nunții. Cinste și onoare Armatei României! Recunoștință militarilor români din toate timpurile!! Video: Andrei Capătă (X A, Infoel) Publicată de Cristina Rusu pe Joi, 25 Octombrie 2018
,Sunt bucuroasă că am avut ocazia să transmit, în numele elevilor de la Colegiul Tehnic Infoel Bistrița, un mesaj pentru militarii bistrițeni care se află, în aceste momente, departe de casă și de cei dragi, în Afganistan, unde reprezintă România cu profesionalism, la cel mai înalt nivel. Șunt mândră că, în Anul Centenarului Marii Uniri, cei care desfășoară misiuni în teatrul de operații din Afganistan, ajutând instituțiile acestei țări și populația locală, în special copiii, sunt militarii din orașul nostru”, a dezvăluit Ionela Bor, elevă în clasa a XI-a C. La rândul lui, Narcis Rus, boboc al școlii, a precizat că: ,,Respect militarii români, sunt exemple de patriotism și devotament și totodată, modele de urmat, mai ales în ceea ce mă privește. Sunt onorat că am fost ales să transmit ,,La mulți ani!”, de ziua Armatei României, militarilor din Batalionul 812 ,,Șoimii Carpaților” aflați în Afganistan. Pentru acest lucru, am îmbrăcat costumul popular pe care bunicul meu l-a purtat în ziua nunții sale și care are peste 50 de ani vechime”.
După ce au înregistrat mesajul pentru militari, elevii de la Infoel au participat la ceremonialul militar și religios desfășurat în Piața Eroilor din Bistrița, în cadrul căruia au fost înmânate pachete cu scrisori, de la elevii bistrițeni, inclusiv de la elevii Colegiului Tehnic Infoel Bistrița, pentru militarii aflați în teatru de operații din Afganistan, acolo unde vor sărbători Centenarul Marii Uniri și vor întâmpina Crăciunul și Noul An.",https://www.notabn.ro/mesaj-pentru-militarii-bistriteni-din-afganistan-de-la-elevii-unui-liceu-din-bistrita-video/,2020-03-06,About The Author
493,493,notabn.ro,Cugetarea de vineri,"Autor: Raluca Someșan
Cerere de călătorie.
În direct din măruntaiele pământului:
Când ne deschidem
eu ție şi tu mie, lume
când ne scufundăm
tu în mine şi eu în tine,
când ne pierdem
eu în tine şi tu în mine,
Abia atunci
eu sunt eu, om
şi tu eşti tu, lume.
Eu sunt tu
şi tu eşti eu.
Abia atunci când ne deschidem
Eu mie şi tu ție
suntem noi.
Pictură: Raluca Someșan",https://www.notabn.ro/cugetarea-de-vineri-10/,2020-03-06,About The Author
494,494,notabn.ro,Al doilea oraș care ar putea avea metrou,"Firme din Japonia sunt interesate de proiectul de construire a metroului la Cluj-Napoca, pentru care se va realiza, într-o primă etapă, studiul de prefezabilitate, care va oferi informaţii despre costuri şi traseu, declară primarul Emil Boc, citat de corespondentul MEDIAFAX.
Emil Boc a declarat, joi, presei că realizarea metroului este un obiectiv pe termen lung, în condiţiile în care municipiul Cluj-Napoca va ajunge la un milion de locuitori peste 20-30 de ani, iar la acel moment va fi prea târziu ca autorităţile să se gândească la un astfel de proiect.
”Avem un buget aprobat care prevede şi realizarea unui studiu de prefazabilitate pentru realizarea metroului la Cluj-Napoca. Am fost contactaţi de reprezentanţii unor firme japoneze care au văzut interesul Clujului pentru metrou, le-am spus că sunt bineveniţi pentru o discuţie preliminară, aşa cum vom purta discuţii cu toţi cei interesaţi de a veni pentru realizarea proiectului de metrou. Ne interesează acum să culegem toate datele necesare pentru a realiza cel mai bun caiet de sarcini în vederea realizării studiului de prefezabilittate, după care oricine, din Japonia până în SUA, poate veni la Cluj să se implice în acest proiect. Este un proiect pe termen lung, Clujul se va duce spre un milion de locuitori în 20-30 de ani, iar la acel moment va fi prea târziu să ne gândim la un proiect de metrou”, a spus Boc.",https://www.notabn.ro/al-doilea-oras-oras-care-ar-putea-avea-metrou/,2020-03-06,About The Author
495,495,notabn.ro,"USR de Anul Nou: ""Vă îndemnăm să credeți în voi și în puterea de schimbare a țării noastre""","Anul 2018 a fost unul care a stat sub semnul rezistenței și al mobilizării. Am făcut tot ce ne-a stat în putință să oprim abuzurile guvernării Dragnea, în Parlament și în stradă.
Am depus legi care să elimine pensiile speciale ale parlamentarilor și le-am oprit pe cele ale primarilor, am propus transpunerea recomandărilor Comisiei de la Veneția în legile justiției, dar și legi care să dea mai multă putere pacienților în raport cu sistemul sanitar. Am contribuit la proiectul autostrăzii A8 Iași – Târgu-Mureș și am oprit măsurile care ar fi întors sistemul de învățământ în perioada comunismului prin legea manualului și a editurii unice. De asemenea, am propus reforma electorală pentru ca țara noastră să aibă mai mulți oameni noi în politică.
Tot în acest an v-am întâlnit în toate colțurile țării și de-a lungul a șase luni ne-am adunat 1 milion de români din toată lumea și am spus: Fără Penali în Funcții Publice.
În 2019 vă îndemnăm să dublăm această rezistență și să o traducem concret în vot la cele două cicluri electorale care vor avea loc. Vă îndemnăm să credeți în voi și în puterea de schimbare a țării noastre prin implicare. Schimbarea și menținerea democrației nu începe cu guvernul, partidele sau cu un politician, ci în interiorul fiecăruia dintre noi.
În următorul an, vă dorim să fiți pe deplin conștienți de datoria de cetățean. În noi veți avea aceiași oameni care vor cinsti votul vostru și vor continua să-și facă treaba în Parlament cu transparența cu care v-am obișnuit până acum. Vă dorim un an nou cu înțelepciune.
La mulți ani tuturor, prieteni!
departament comunicare USR",https://www.notabn.ro/usr-de-anul-nou-va-indemnam-sa-credeti-in-voi-si-in-puterea-de-schimbare-a-tarii-noastre/,2020-03-06,About The Author
496,496,notabn.ro,"Ce pensie va avea un român cu salariul mediu pe economie, care a cotizat timp de 35 de ani la bugetul de pensii. Ce pensie veţi avea la un salariu lunar de 4.000 de lei net","Pensie mică pentru cei cu salariu mediu pe economie și 35 de ani de cotizație! Se anunță vremuri grele pentru mulți dintre cei care acum se află în câmpul muncii. Un calcul simplu arată că pensia nu va fi una tocmai pe placul lor.
Potrivit zf.ro, un român care intră acum în câmpul muncii şi care va cotiza 35 de ani ar putea primi o pensie lunară de 1.630 de lei luând în calcul un ultim salariu net de 4.000 lei, potrivit calculelor CFA România, asociaţie a analiştilor financiari certificaţi internaţional care are ca membri şi reprezentanţi ai administratorilor de pensii private.
Din această sumă, 1.080 de lei provin de la Pilonul I, adică sistemul public de pensii, iar 545 lei de la fondul de pensii administrat privat Pilon II, potrivit calculelor CFA România care presupun o con­tribuţie către P2 de 3,75% din salariul brut, la fel ca cea din prezent.",https://www.notabn.ro/ce-pensie-va-avea-un-roman-cu-salariul-mediu-pe-economie-care-a-cotizat-timp-de-35-de-ani-la-bugetul-de-pensii-ce-pensie-veti-avea-la-un-salariu-lunar-de-4-000-de-lei-net/,2020-03-06,About The Author
497,497,notabn.ro,Proteste în marile orașe și în Diasporă. Foto,"60 000 de persoane s-au adunat în centrul Capitalei. Protestatarii și-au arătat nemulțumirea față de modificările la legile justiției și față de guvernarea PSD-ALDE. Mii de oameni au venit din țară pentru a participa la Marșul Speranței.
Aproximativ 30.000 oameni au ieşit în stradă sâmbătă seara în mai multe oraşe din ţară, pentru a protesta împotriva modificării legilor justiţiei în Parlament, precum şi împotriva PSD. La Cluj-Napoca numărul manifestanţilor a fost de aproximativ 10.000, iar la Timişoara, de circa 5.000. La Sibiu, au ieşit în stradă 4.000 de persoane, la Iaşi, circa 3.000, iar la Braşov, Galaţi şi Baia Mare, câte 1.000. Manifestaţii au mai avut loc şi în alte oraşe ale ţării: Craiova, Constanţa, Arad, Bistriţa, Târgu Mureş, Reşiţa, Satu Mare, Brăila, Zalău şi Botoşani.
Foto copertă: Dan Mihai Balanescu.
Proteste au avut loc și la Londra, Paris, Bruxelles, Roma, Birmingham, Oslo, Viena, Torino, Marsilia, Berlin, Milano, Amsterdam, Budapesta, Zurich, Copenhaga, Dusseldorf, Dublin, Munchen.
Cluj. Protestatarii s-au adunat lângă Monumentul Memorandiştilor, în zona centrală a oraşului, începând cu ora 18,00 cu pancarte ce purtau mesajele: „Suntem cu ochii pe voi”, „Uniţi salvăm toată România”, „Dragnea, tot nu scapi de puşcărie”, „Penalii n-au ce căuta la guvernare”. Printre protestatari s-a numărat preşedintele USR, Dan Barna.
Foto: Iosif Miclaus
TIMIŞ. Protestul organizat de Societatea Civică din Timişoara, a adunat în Piaţa Victoriei din oraş peste 5.000 de participanţi, potrivit organizatorilor. Aceștia şi-au exprimat nemulţumirile faţă de modificările aduse legilor Justiţiei, Codului fiscal şi faţă de guvernarea PSD+ALDE şi UDMR care „face legi pentru acoperirea penalilor”.
Foto: Agerpres
SIBIU. Aproape 4.000 de protestatari au mărşăluit timp de peste două ore, pe principalele bulevarde din Sibiu, într-un protest anti-PSD şi anti-Guvern. Protestatarii s-au strâns la finalul protestului în faţa sediului Primăriei Sibiu din Piaţa Mare. Nu s-au semnalat incidente.
Foto: ziarul Tribuna
La Iaşi, numărul persoanelor care au ieșit sâmbătă seara pentru a protesta în Piaţa Unirii a fost de peste 3.000 de persoane, înainte ca aceştia să plece într-un marş pe străzile din centrul oraşului. Pe traseu au scandat „Nu vrem să fim o naţie de hoţi”, „Veniţi cu noi, vă fură şi pe voi”, „PSD, ciuma roşie”, „Ieşiţi din casa dacă vă pasă”, „ALDE-PSD, aceeaşi mizerie”, „ALDE-PSD, trădători de patrie”.
Foto:Georgeta Condur
BRAŞOV Circa 1.000 de braşoveni au protestat sâmbătă seara împotriva modificării legilor justiţiei şi împotriva PSD. Oamenii au ieşit în stradă începând cu ora 18,00 şi s-au adunat în faţa Prefecturii.
GALAŢI Aproximativ 1.000 de persoane au protestat pe platoul din faţa Prefecturii Galaţi şi au mărşăluit pe principalele artere ale oraşului până la Palatul de Justiţie.
Baia Mare Aproape 1.000 de persoane s-au adunat, sâmbătă seara, în Piaţa Revoluţiei din municipiul Baia Mare, după care au pornit în marş prin oraş.
Craiova: Circa 700 de persoane au mărşăluit sâmbătă seara pe străzile A.I.Cuza şi Calea Bucureşti din centrul Craiovei, într-un protest împotriva modificării legilor justiţiei.
Foto: Mocanu Mihaela
ARAD Primii protestatari arădeni au început să se adune în faţa Palatului administrativ din Arad începând cu ora 18,00, după o oră numărul participanţilor la protest ajungând la circa 200.
Foto: Deny Alida.
BISTRIŢA Aproximativ 300 de persoane au protestat, sâmbătă seara, în faţa Prefecturii de unde au plecat în marş spre Primăria Bistrița. În mijlocul protestatarilor s-au aflat și deputatul USR de Bistriţa-Năsăud, Cristina Iurişniţi, şi preşedintele filialei municipale PNL Bistriţa, Sorin Hangan.
Foto: Tina Tucui
Zalău Circa 100 de persoane au protestat, sâmbătă seara, timp de câteva ore, în centrul Zalăului, împotriva propunerilor de modificare a legilor justiţiei. Mobilizarea pentru protest s-a făcut pe Facebook, unde a fost creat evenimentul „Ţara se ridică. Noi suntem prezenţi. Implică-te!”, prin care locuitorii Zalăului au fost invitaţi la protest, începând cu ora 18,00.
Proteste în Diaspora.
Foto: Londra, Paris, Bruxelles, Roma, Birmingham, Oslo, Viena, Torino, Marsilia, Berlin, Milano, Amsterdam, Budapesta, Zurich, Copenhaga, Dusseldorf, Dublin, Munchen.
Foto: Loredana Mușat Ivanov, Gianina Fiordean, Ramona Strugariu, Camelia Nemeș, Sorina Stallard, Daniel Solheim, Camelia Giorgiu, Eugen Vilcu, Ioan Tanu, Diaspora Civică Berlin, Cosmin Presan, Catalin Lazar, #Rezist Diaspora, Chloe Jue, Bucu Bucu Bem, Ovidiu Sz, Laura Baloi.",https://www.notabn.ro/proteste-marile-orase-si-diaspora-foto/,2020-03-06,About The Author
498,498,notabn.ro,"La Bistrița s-a dat startul Olimpiadei Naționale ,,Științele Pământului”","La Palatul Culturii din Bistrița a avut loc, miercuri seara, deschiderea festivă a Olimpiadei Interdisciplinare ,,Științele Pământului”, etapa națională, la care participă 135 de elevi de liceu din 37 de județe și din municipiul București. Județul nostru este reprezentat, la această competiție, de 3 elevi de la Colegiul Național ,,Liviu Rebreanu” Bistrița, respectiv: Sergiu Petrușcă, Răzvan Daniel Zoltan și Rareș Costin.
Elevii bistrițeni abordează concursul optimiști, sperând să obțină rezultate cât mai bune. Sergiu Petrușca, câștigător a medaliei de aur la Olimpiada de Științe pentru Juniori din anul 2016 (desfășurată la Bali, Indonezia) ne-a declarat că obiectivul său este intrarea în lotul național și participarea la faza internațională a acestui concurs. Colegilor din alte județe le dorește să obțină rezultate pe măsura așteptărilor și să se bucure de zilele petrecute în municipiul nostru.
La rândul lui, Răzvan Daniel Zoltan speră să obțină un rezultat bun la acest concurs, dar înainte, de asta, se bucură de întâlnirea cu elevii din alte județe pe care îi cunoaște de la olimpiadele naționale la care a participat în cursul anilor trecuți.
Astăzi, elevii participanți la concurs susțin proba practică a olimpiadei, iar vineri vor susține proba teoretică. Premierea câștigătorilor este prograrmată sâmbătă, 21 aprilie 2018, de la orele 18, la Sinagoga Bistrița.",https://www.notabn.ro/la-bistrita-s-a-dat-startul-olimpiadei-nationale-stiintele-pamantului/,2020-03-06,About The Author
499,499,notabn.ro,"Ramona Ursu: Pentru libertate, pentru democrație, pentru drepturile noastre se luptă","Am prieteni care au venit din Italia, din Belgia, din Marea Britanie pentru protestul de astăzi din București. Sigur că pentru ei efortul e mare. Au venit pe banii lor, pe timpul lor, și-au lăsat copiii, unii s-au învoit de la joburi, asta ca să fie acasă, în România, unde e nevoie de ei. Și oamenii ăștia sunt dezamăgiți, obosiți, munciți, sătui să vadă că țara lor nu-și mai revine odată. Și oamenii ăștia au probleme personale. Și oamenii ăștia au tot renunțat, de vreun an, la viețile lor, pentru a protesta prin fața ambasadelor, a consulatelor, unde au putut, pentru a apăra Justiția de acasă. Și să nu ne imaginăm că ei nu mai pot de bine printre străini. Muncesc și ei până cad jos, doar așa reusesc să o ducă decent.
Cu o parte dintre acești prieteni ai mei m-am văzut ieri. Unu nu se plânge. Unu nu spune că se pișă pe el de vot, din contră, au mers și vor mai merge, zeci, poate chiar sute de kilometri ca să voteze, atunci când va mai fi de votat. Unu nu spune că alții sunt de vină pentru dezastrul din țară și că tot alții ar trebui să ne salveze. Unu nu zice că n-are timp, că îl costă inclusiv bani lupta asta pentru binele comun, că și-a făcut alte planuri cu familia, că e weekend, că e mai frumos la munte, că oricum nu se schimbă nimic, că toți sunt la fel etc. Nici măcar unu nu zice așa ceva.
Și am mulți prieteni în diaspora. Unii au venit în România pentru protestul de azi, alții protestează în țările în care sunt. Dar tot cu eforturi și acolo, pentru că au de bătut ceva drum până la locul în care se întâlnesc mai mulți și pot protesta.
Niciunul dintre prietenii mei, care, da, ar putea foarte bine să își vadă de viețile lor prin străinătate, nu zice că România e oricum pierdută, așa că nu mai are rost să o salvăm. Din multe puncte de vedere, le este, evident, mai bine decât dacă ar fi rămas aici. Dar oamenii ăștia toți despre care vă spun vor să își facă și țara lor bine. Vor să știe că, dacă în țările în care ei trăiesc, sistemul medical e sănătos, atunci poate fi și acasă. Dacă sistemul de educație e mai bun, atunci trebuie să fie și acasă. Dacă legile nu îi apără pe infractori, atunci în România de ce ar trebui să fie altfel? Dacă cetățenii sunt respectați, atunci de ce aici, în țara noastră, ar trebui batjocoriți?
Sigur că fiecare putem face ce vrem în privința vieților noastre, a țării noastre. Asta înseamnă să fim oameni liberi. Dar să ne gândim bine la ce mai vrem de la noi și de la viitorul nostru. Să ne gândim bine și la libertatea și democrația pe care încă le avem, pentru că nu sunt un dat de la Dumnezeu și ne sunt garantate pe viață. Pentru libertate, pentru democrație, pentru drepturile noastre se luptă. Și nu ne cere nimeni să luptăm cu parul în mână, nu despre asta e vorba și nici nu cred că despre asta ar trebui să fie vorba. Din contră, cred foarte mult în puterea oamenilor uniți, inteligenți, pașnici și fermi de a schimba în bine lucrurile din jur.
Ramona Ursu, scriitor, jurnalist",https://www.notabn.ro/ramona-ursu-pentru-libertate-pentru-democratie-pentru-drepturile-noastre-se-lupta/,2020-03-06,About The Author
500,500,notabn.ro,Emil Constantinescu a primit premiul Summitului Global al Pacii,"Fostul președinte al României, Emil Constantinescu, a participat la Summitul Mondial al Păcii desfăşurat în Coreea de Sud.
Participanții la reuniunea din Coreea de Sud, au pledat pentru dezvoltarea globală a unei culturi a păcii menită să pună capăt conflictelor armate, dar și pentru implicarea tinerilor și a femeilor în construirea unei lumi fără războaie.
Fostul președinte Emil Constantinescu a primit premiul organizatorilor Summitului Global al Păcii în semn de recunoaștere a eforturilor depuse de-a lungul timpului pentru promovarea păcii în lume.
El a vorbit rolul religiei în crearea păcii.
Emil Constantinescu:Toată activitatea mea ca președinte al Academiei Diplomației Culturale din Berlin, unde am lansat inițiativa ”Levant pentru pace globală” a avut de la început scopul să aducă împreună lideri religioși pentru a da un mesaj hotarât că nu există incitarea la razboi în nici una din religii, ci dimpotrivă fundamentul tuturor religiilor este pacea.",https://www.notabn.ro/emil-constantinescu-a-primit-premiul-summitului-global-al-pacii/,2020-03-06,About The Author
501,501,notabn.ro,"F1: Valtteri Bottas se impune în prima cursă a noului sezon, MP al Australiei","Valtteri Bottas a câștigat prima cursă a noului sezon. Pe Melbourne Park, din Australia, pilotul finlandez de la Mercedes a plecat de pe locul 2 și a avut un start perfect de cursă, depășindu-l pe colegul său, Lewis Hamilton, cvintuplu campion mondial, care obținuse al 84-lea pole al carierei.",https://www.notabn.ro/f1-valtteri-bottas-se-impune-in-prima-cursa-a-noului-sezon-mp-al-australiei/,2020-03-06,About The Author
502,502,notabn.ro,"Ședință ordinară de Consiliu Local Bistrița, pe 22 Februarie ora 14.00","Primarul municipiului Bistrița a convocat din nou Consiliul Local, pentru ședința ordinară a lunii Februarie, cu următoarele puncte pe ordinea de zi:
Proiect de hotărâre privind aprobarea Planului Urbanistic Zonal „Introducere teren în intravilan și construire ansamblu de locuințe colective și servicii”, str.Ghinzii, nr.4-4A, Municipiul Bistrița, beneficiari Ponoran Florin Vasile și Ponoran Mirela Anca; Proiect de hotărâre privind aprobarea Planului Urbanistic Zonal „Construirea unei clădiri P+M – spațiu comercial și birou”, în municipiul Bistrița, str.Constantin Roman Vivu, nr.61, beneficiar Marica Vasile; Proiect de hotărâre privind aprobarea Planului Urbanistic Zonal „Construirea unei reprezentanţe auto şi piese magazin piese auto”, str.Calea Clujului nr.35, municipiul Bistrița, beneficiar Ani Daniel; Proiect de hotărâre privind modificarea şi completarea Hotărârii nr.64/26.03.2009 pentru înființarea Regiei Publice Locale Ocolul Silvic al municipiului Bistrița RA – structură cu specific silvic prin reoganizarea Servicului public municipal „Ocolul Silvic al municipiului Bistrița”; Proiect de hotărâre privind aprobarea Documentație avizare a lucrărilor de intervenție şi a indicatorilor tehnico-economici pentru obiectivul de investiţii “Linie verde de transport public utilizând mijloace de transport cu motor electric, hibrid sau normă de poluare redusă’’; Proiect de hotărâre privind aprobarea Studiului de fezabilitate şi a indicatorilor tehnico-economici pentru obiectivul de investiţii “Amenajarea zonei centrale inclusiv teren de sport în localitatea componentă Slătiniţa”; Proiect de hotărâre privind înfiinţarea Serviciului public de interes local „Direcţia de administrare a pieţelor din municipiul Bistriţa”, ca serviciu public cu personalitate juridică; Proiect de hotărâre privind modificarea Orgranigramei şi a Statului de funcţii ale Poliţiei locale a municipiului Bistriţa; Proiect de hotărâre privind aprobarea Contractului de Cooperare între Institutul „Confucius” de la Universitatea „Babeș Bolyai” Cluj-Napoca, Municipiul Bistrița, Inspectoratul Școlar Județean Bistrița-Năsăud și Asociația de Prietenie cu Republica Populară Chineză, Filiala Județeană Bistrița-Năsăud; Proiect de hotărâre pentru aprobarea prelungirii duratei contractului de comodat încheiat între Municipiul Bistriţa şi Parohia Ortodoxă Slătiniţa, pentru imobilul situat în localitatea componentă Slătiniţa nr.123, cu destinaţia de „Sediu administrativ şi educaţional”; Proiect de hotărâre pentru completarea anexei nr.1 la hotărârea nr.171/02.12.2002 a consiliului local al municipiului Bistriţa privind stabilirea unor măsuri cu privire la vânzarea spaţiilor comerciale proprietate privată a statului şi a celor de prestări servicii, aflate în administrarea consiliului local al municipiului Bistriţa precum şi cu privire la respectarea destinaţiei legale a spaţiilor închiriate asociaţiilor, fundaţiilor şi partidelor politice, cu modificările și completările ulterioare; Proiect de hotărâre privind aprobarea listei de prioritate pentru anul 2018 cuprinzând persoanele îndreptăţite să beneficieze de o locuinţă construită prin Agenţia Naţională pentru Locuinţe; Proiect de hotărâre privind aprobarea modului de calcul al chiriei și a cuantumului acesteia pentru locuințele situate în municipiul Bistrița, construite prin Agenția Națională pentru Locuințe, aflate în administrarea Consiliului local al municipiului Bistrița; Proiect de hotărâre privind aprobarea dezlipirii terenului în suprafaţă de 56.333 mp, proprietate publică a Municipiului Bistriţa, situat în localitatea componentă Unirea, str.Aerodromului nr.3; Proiect de hotărâre privind acceptarea donației terenului proprietate privată, în suprafaţă de 12 mp, situat în municipiul Bistriţa, Bulevardul Independenței nr.32, în vederea înscrierii în domeniul public al municipiului Bistriţa; Proiect de hotărâre privind stabilirea unor măsuri pentru utilizarea unor suprafeţe de teren proprietate publică a municipiului Bistriţa, pentru amplasarea de terase, construcții provizorii cu diferite destinații, precum și pentru terenurile folosite ca și cale de acces; Proiect de hotărâre privind atestarea apartenenței la domeniul privat al Municipiului Bistrița a unor imobile construcții industriale și edilitare, scoase din funcțiune, edificate pe terenuri apaținând domeniului public, în vederea casării și valorificării; Proiect de hotărâre privind atestarea apartenenţei la domeniul privat al Municipiului Bistriţa a terenului în suprafaţă de 1.049 mp, situat în str.Zefirului, provenit din CF Bistrița nr. nr.61351; Proiect de hotărâre privind darea în administrare, prin gestiune directă, a activităţii de deratizare, dezinsecţie şi dezinfecţie pe raza municipiului Bistriţa către Direcţia Servicii Publice Bistriţa Proiect de hotărâre privind încredinţarea mandatului special viceprimarului municipiului Bistrița, domnul Niculae Cristian Marius, în calitate de reprezentant al municipiului Bistriţa, să voteze, în numele şi pe seama Municipiului Bistriţa, în cadrul Adunării Generale a Asociaţiei de Dezvoltare Intercomunitară pentru Gestionarea Integrată a Deşeurilor Municipale în Judeţul Bistriţa Năsăud, pentru aprobarea prelungirii Contractului de achiziţie publică nr.1908/02.09.2016 a serviciului public de salubrizare, respectiv: „Activitatea de colectare, transport şi transfer al deşeurilor municipale, inclusiv managementul Staţiilor de Transfer şi al Centrelor de Colectare pentru judeţul Bistriţa-Năsăud, încheiat între Asociaţia de Dezvoltare Intercomunitară pentru gestionarea Integrată a Deşeurilor Municipale în Judeţul Bistriţa-Năsăud şi SC SUPERCOM S.A.”, prin încheierea Actului adiţional nr.6; Proiect de hotărâre privind conferirea titlului de „Cetăţean de onoare al municipiului Bistriţa” domnişoarei SZÖCS BERNADETTE-CYNTHIA; Informarea nr.11.813/13.02.2018 a Direcţiei Patrimoniu cu privire la solicitarea domnului Vaida Tibor, în calitate de administrator al Societăţii VAIDA COM SRL Bistrița, privind prelungirea termenului contractului de închiriere, încheiat pentru terenul proprietate publică a municipiului Bistrița, în suprafață de 5,2 mp situat în str.Gării nr.15BIS, pe care este amplasată construcția cu destinația de chioșc; Diverse",https://www.notabn.ro/sedinta-ordinara-de-consiliu-local-bistrita-pe-22-februarie/,2020-03-06,About The Author
503,503,notabn.ro,Peste 20 000 de români au admirat spectaculoasa Paradă Militară de la București dedicată Zilei Naționale,"Capitala a găzduit o paradă militară deosebit de spectaculoasă dedicată Zilei Naționale a României și Centenarului Unirii. Peste 4000 de militari români și străini au trecut pe sub Arcul de Triumf, dar și 200 de mijloace tehnice, unele de ultimă generație, în timp ce cerul Bucureștiului a fost brăzdat de avioane. În deschiderea Paradei, în timp ce se intona Imnul Național, au fost trase 21 de salve de tun, obicei ce provine din secolul al XVII-lea, dar care astăzi se acordă în onoarea Zilei Naționale, a Imnului și Drapelului Național ori a unui suveran sau șef al unui stat. Pentru a marca Centenarul Unirii, militarii unui detașament au defilat în uniforme din timpul celor două războaie mondiale. Potrivit Mediafax, la Parada Militară Națională de la București au participat peste 20 000 de oameni. A fost o paradă militară deosebit de spectaculoasă pe măsura importanței celor două evenimente naționale sărbătorite astăzi: Ziua României și Centenarul Marii Uniri.
Sursă foto: MApN",https://www.notabn.ro/peste-20-000-de-romani-au-admirat-spectaculoasa-parada-militara-de-la-bucuresti-dedicata-zilei-nationale/,2020-03-06,About The Author
504,504,notabn.ro,Creşte numărul de capre negre din Parcul Naţional Munţii Rodnei. Foto,"În urma evaluării efectuate angajaţii Romsilva de la Parcul National Muntii Rodnei privind caprele negre de pe raza parcului, au fost identificate 123 de exemplare de capră neagră, în creștere față de evaluările precedente.
Acțiunea a fost coordonată de Garda Forestieră Cluj – Napoca, la care au participat colegii noștri de la Administrația Parcului Național Munții Rodnei și de la Direcția Silvică Maramureș, ocoale silvice din cadrul Romsilva și ocoale silvice de regim, reprezentanți ai Agenției pentru Protecția Mediului, jandarmi și gestionari ai fondurilor cinegetice, precum și voluntari.
Țara noastră are una dintre cele mai dezvoltate populații de capră neagră din Europa, specialiștii în cinegetică estimând-o la aproximativ 7.000 de exemplare.
Trăiesc în grupuri de până la 30 de capre negre, structura grupurilor fiind schimbată în funcție de anotimp.
Capra Neagră are habitatul în zonele stâncoase montane din Europa. Grație musculaturii foarte dezvoltate și a copitelor despicate, capra neagră se poate deplasa cu ușurință în zone stâncoase, inaccesibile altor specii, unde-și procură hrana și se refugiază din fața prădătorilor.
Are o înălțime de până la 130 de centimetri și o greutate de până la 50 de kilograme, putând trăi până la 20 de ani.
Parcul Național Munții Rodnei, unul din cele 22 de parcuri naționale și naturale administrate de Regia Națională a a Pădurilor Romsilva, este al doilea parc național din țară ca suprafață, cu peste 47.000 de hectare, fiind situat în partea de nord a țării, în județele Maramureș și Bistrița-Năsăud.
Parcul cuprinde o parte a Munților Rodnei și are o faună bogată, între care se regăsesc capra neagră, cerbul carpatin, căpriorul, mistrețul, ursul, lupul, râsul, marmota, bursucul, jderul de copac, cocoșul de mesteacăn, cocoșul de munte sau acvila de munte.",https://www.notabn.ro/creste-numarul-de-capre-negre-din-parcul-national-muntii-rodnei-foto/,2020-03-06,About The Author
505,505,notabn.ro,Există tineri în România care abia așteaptă să împlinească 18 ani pentru a dona sânge. Unii dintre aceștia învață la Infoel Bistrița,"Încă de acum doi ani, periodic, grupuri de elevi de la Colegiul Tehnic Infoel Bistrița se prezintă la Centrul de Transfuzie Sanguină din municipiu pentru a dona sânge. Nu vin constrânși de cineva sau de ceva, ci din dorința de a fi de folos semenilor aflați în situații deosebite de viață. În urmă cu doi ani, câțiva profesori le-au explicat elevilor la școală, importanța unui astfel de gest, dar și efectele pozitive ale sănătății celui care donează. De atunci, elevi și profesori de la acest liceu din Bistrița donează sânge pentru ca cei aflați în suferință să aibă o șansă la viață.
Săptămâna care se încheie, 20 de tineri de la Infoel au donat din nou sânge. În timp ce dona, Claudia Luca, una dintre eleve, a spus personalului medical că abia a așteptat să facă 18 ani pentru a veni la Centrul de Transfuzie Sanguină. Minunat, nu-i așa? În România anului 2019, sunt tineri care așteaptă 18 ani pentru a face un bine altor oameni, nu pentru a primi cadou o mașină puternică, spre exemplu. Și, nu e singura care a așteptat majoratul pentru a dona sânge. Colega ei de clasă, Andreea Iușan, a fost nerăbdătoare să facă același lucru. Deși, când s-a prezentat la prima donare, starea de sănătate nu i-a permis să doneze, nu s-a descurajat, a urmat un tratament și după două luni s-a așezat zâmbind pe scaunul donatorului de sânge convinsă fiind că trebuie să facă acest lucru.
Alți tineri de la Infoel vin cu aceeași convingere că pot ajuta oameni și acest lucru îi motivează să doneze sânge. Întrebați de ce aleg să facă acest lucru, când puțini români sunt donatori de sânge, unii dintre tineri ne-au spus următoarele:
,,Încă de la 16-17 ani, îmi doream să pot dona sânge și așteptam cu nerăbdare să pot face acest lucru. Am ales să fiu donator deoarece mi se pare incredibil cum, prin sangele donat de noi, putem salva vieți. Consider că donarea de sânge este cel mai simplu mod în care poți contribui la salvarea de vieți. DE CE SĂ DONEZI? Este cea mai frecventă întrebare pe care o aud, iar răspunsul este: pentru că poți, pentru că vei salva o viață, pentru că te vei simți mult mai bine și pentru că așa este normal în orice țară civilizată. După experiențele de la Centrul de Transfuzii Bistrița, unde toată lumea este foarte atentă și foarte drăguță, am îndemnat și pe cei apropiați să meargă și să doneze. S.O.S. Sângele oferit salvează vieți!” (Andreea Iușan, clasa a XII-a C)
,,Donarea de sânge este importanta! În opinia mea, tot ce ține de ajutatul oamenilor este important. Abia am așteptat să implinesc vârsta de 18 ani ca să pot să donez sange, deoarece imi place foarte mult să fac bine pe cât este posibil și cred că sângele meu poate ajuta pe cineva. In urmă cu câtțiva ani, tatăl meu a suferit un accident în care a pierdut mult sânge. Din fericire, a avut de unde primi sânge, DAR pe lânga cazul lui, există din păcate, multe persoane care ar avea nevoie de sânge și poate că nu au de unde să-l primească la timp. Eu cred că sângele pe care îl donăm, poate salva vieti. Sângele oricum se înlocuiește în corp, așa că îndemn pe toată lumea care e sănătoasă, să meargă la donat, deoarece sângele lor poate fi de ajutor cuiva” (Claudia Luca, elevă clasa a XII-a C).
,,Am ales să donez sânge din simpla idee de a salva vieți. Nu există o situație mai dificilă decât să stii că cineva drag ție sau altcineva a fost implicat într-un accident sau a pățit ceva și are nevoie urgentă de sânge. De asemenea, donatul de sânge are și efecte asupra corpului: reglarea tensiunii arteriale, risc mai scăzut de infarct și accident vascular cerebral. Nu este prima dată când donez sânge și nu o să fie nici ultima dată, am de gând să salvez și să ajut cât de multe vieți cu putință!” (Maximilian Gagea, XI H).
,,Donarea de sânge este foarte importantă! Sunt o mulțime de oameni care au nevoie de ajutorul nostru, iar eu consider că acest gest poate fi facut de către oricine care e perfect sănătos. Auzisem de la alti colegi de liceu că vor merge să doneze sânge, iar după ce am împlinit 18 ani și mi-a fost propusă această provocare nu am dat înapoi, ba chiar am fost foarte entuziasmată. Sunt sigură că sângele meu a ajuns la cine trebuia. Nu este nici un pericol în a dona sânge cuiva, sângele pierdut se reface in scurt timp. Așa că, dacă sunteți sănătoși, vreți să faceți o faptă bună sau să ajutați pe cineva anume, vă îndemn cu încredere deoarece nu știm niciodată când și noi, la rândul nostru, vom avea nevoie de acest sânge! Vorba aceea, sângele apă nu se face!” (Alexandra Surleanu, XII C).
,,Eu merg la donare de sânge pentru că este un ajutor pe care-l pot oferi, fără să mă coste nimic. Cei care primesc sângele nostru sunt în momente critice și mă simt bine știind că pot ajuta cu ceva” (Ovidiu Grama, clasa a XII-a B).
În ce privește purtătorul de cuvânt al centrului de Transfuzie Sanguină Bistrița, doamna Cosmina Sigmirean, ne-a declarat că: Mulțumim din suflet elevilor de la Infoel Bistrița, sunt foarte curajoși, foarte dornici să ajute persoanele bolnave care au nevoie de sânge și vin periodic, alături de câțiva profesori, pentru a dona. Ne bucurăm și îi așteptăm de fiecare dată, sunt donatori foarte buni pentru că sunt tineri și foarte sănătoși”.
Obiceiul se păstrează și după ce tinerii termină liceul, aceștia să doneze sânge fie individual, fie alături de colegii lor mai mici, de la Infoel.
Bravo, tineri frumoși!",https://www.notabn.ro/exista-tineri-in-romania-care-abia-asteapta-sa-implineasca-18-ani-pentru-a-dona-sange-unii-dintre-acestia-invata-la-infoel-bistrita/,2020-03-06,About The Author
506,506,notabn.ro,"Klaus Iohannis: ""Tragedia recentă din judeţul Iaşi este dureroasă şi revoltătoare""","Preşedintele României, Klaus Iohannis, consideră că tragedia recentă din judeţul Iaşi, în care un copil de 3 ani şi-a pierdut viaţa după ce a căzut în fosa septică din curtea unei şcoli, este dureroasă şi revoltătoare.
Această dramă, care din nefericire nu este un caz singular, arată că, în continuare, în multe şcoli din România siguranţa spaţiului educaţional nu este garantată şi nici nu reprezintă o prioritate.
Peste 4 milioane de români, copii şi adulţi, se află aproape 8 ore pe zi, 5 zile pe săptămână, în instituţiile de învăţământ preuniversitar. Toţi trebuie să se simtă şi să fie în siguranţă în şcolile lor, iar asigurarea unor spaţii adecvate nu poate fi doar un simplu deziderat, ci este o obligaţie a tuturor factorilor responsabili.
Preşedintele Klaus Iohannis a solicitat, încă din 2015, un plan pe trei ani pentru autorizarea tuturor şcolilor. Un astfel de plan nu a fost elaborat nici până în prezent de autorităţi, care încearcă mai degrabă să se derobeze de această responsabilitate. Nicio planificare strategică nu poate fi realizată în absenţa unei situaţii exacte şi actualizate cu privire la infrastructura şcolară. Practica de ani de zile a instituţiilor publice de a raporta cifre diferite şi inexacte trebuie să înceteze pentru că politicile educaţionale şi investiţiile din sistem sunt eficiente doar dacă se bazează pe date complete şi corecte.
Preşedintele României reiterează mesajul pe care îl transmite de patru ani: este imperativ ca toate şcolile să aibă avize sanitare, autorizaţii de funcţionare şi să fie sigure pentru toţi cei care le trec pragul, iar Guvernul are obligaţia ca toate acestea să fie realizate în regim de urgenţă. Totodată, Preşedintele Klaus Iohannis solicită tuturor partidelor politice să îşi mobilizeze reprezentanţii de la nivel local să facă toate demersurile ca problemele grave existente în unităţile de învăţământ să fie rezolvate. Responsabilitatea acestui plan revine autorităţilor locale şi centrale, în mod egal, şi trebuie asumată ca atare. Situaţia în care se găsesc încă multe şcoli din ţară este o ruşine naţională pentru România europeană a anului 2019.",https://www.notabn.ro/klaus-iohannis-tragedia-recenta-din-judetul-ias-ieste-dureroasa-si-revoltatoare/,2020-03-06,About The Author
507,507,notabn.ro,Viorica Dăncilă: În niciun caz nu-mi dau demisia,"Premierul Viorica Dăncilă spune că atacurile din ultimul an au făcut-o mai puternică şi să aibă mai multă încredere în ea şi a precizat că „în niciun caz nu îşi va da demisia“.
„Ţara nu poate fi ajutată cu un război român contra român pentru că, de fapt, în 2018, acest lucru s-a întâmplat, o permanentă bătălie. 2018 a fost unul dintre cei mai agitaţi ani, cred că niciodată în istoria acestei ţări un premier nu a fost mai atacat, nu a fost mai jignit, nu i s-a cerut de atâtea ori demisia şi nu s-a încercat de atâtea ori ca activitatea guvernamentală să fie stopată, să fie împredicată, să fim împieducaţi să punem în practică un obiectivele”, a declarat premierul, marţi seara, la Antena 3, potrivit News.ro.
Dăncilă a mai menţionat că anul 2018 putea fi un an mai bun dacă exista consens, „dacă înţelegeam că, dincolo de războiul pe care îl ducem din punct de vedere al partidelor politice, mai importantă este ţara şi că acest război nu trebuie să-l purtăm decât în ţară şi să nu-l exportăm la Bruxelles“.
„Din păcate, în anul 2018 s-a întâmplat acest lucru, ceea ce a adus prejudicii de imagine pentru România. Pentru că aşa cum am spus de şapte ori mai s-a cerut demisia, de fiecare dată nefundamentat. Niciodată nu puteam să dezamăgesc oamenii, nu puteam să dezamăgesc pe cei care au crezut în mine şi cei care au crezut că pot schimba anumite lucruri. Nu puteam să dezamăgesc colegele şi colegii şi în primul rând nu puteam să dezamăgesc femeile din România, să arăt că un premier femeie poate fi atât de slab încât la cel mai mic obstacol sau la o solicitare nefondată imediat (…) M-a făcut mai puternică şi să am mai multă încredere în mine. Dacă la început am fost un pic nedumerită de această abordare, acum am mai multă încredere în mine, am mai multă încredere în echipă mea şi în niciun caz nu o să îmi dau demisia”, a adăugat premierul Dăncilă",https://www.notabn.ro/viorica-dancila-in-niciun-caz-nu-mi-dau-demisia/,2020-03-06,About The Author
508,508,notabn.ro,"Traian Băsescu: ""Voi merge la vot pentru un DA""","Fostul președinte al României, Traian Băsescu, a declarat în cadrul unei emisiuni că va participa la referendumul privind definirea căsătoriei.
„În mod paradoxal, la noi, referendumul este susţinut de socialişti, însă eu provin din familia popularilor europeni care sunt creştin democraţi şi care încurajează familia. Deci, voi merge la vot pentru un DA, familia formată dintr-un bărbat şi femeie. Din punct de vedere politic rămân un om de dreapta, însă, pe de altă parte, trebuie să vă spun că am văzut discuţii legate de Constituţie, că n-ar permite modificări care reduc potenţiale drepturi, aşa este, numai că tot în Constituţia pe care o invocă cei care vorbesc de un referendum care nu ar fi tocmai constituţional, deci tot în aceeaşi Constituţie a României, scrie că tratatele şi convenţiile internaţionale la care România este parte prevalează dreptului intern”, a declarat Traian Băsescu la România TV.",https://www.notabn.ro/traian-basescu-participa-la-referendumul-din-6-7-octombrie/,2020-03-06,About The Author
509,509,notabn.ro,Robert Sighiartău: Vă doresc să aveți un 2020 plin de speranță !,"Secretarul General al PNL, deputatul bistrițean Robert Sighiartău, a transmis prin intermediul paginii sale de socializare, un mesaj de final de an:
„Anul 2019 a fost un an încărcat pentru mine și familia mea. Cu momente mai bune dar și cu greșeli din care vreau să învăț.
Românii au dat semnalul schimbării în bine a României și am reușit să intrăm pe drumul normalității.
Mă bucur că am reușit să duc la capăt proiectele în care am crezut și sunt benefice pentru semenii mei.
2020 este anul în care va trebui să consolidăm ceea ce am început și să continuăm să facem lucruri bune pentru români.
Cred în România și sunt convins că națiunea noastră se va schimba în bine.
Va doresc să aveți un an 2020 plin de speranță !
,,Speranța este acea voce care îți șoptește „se poate”, atunci când întreaga lume strigă „nu”.”
Dumnezeu să aibă in pază România !",https://www.notabn.ro/robert-sighiartau-va-doresc-sa-aveti-un-2020-plin-de-speranta-2/,2020-03-06,About The Author
510,510,notabn.ro,Cugetarea de vineri,"Autor: Raluca Someșan
Despre cum să mă vezi mai bine.
Închide ochii până nu mai vezi nimic din jurul tău
nici măcar umbra copacului care am fost
nici măcar lumina copacului ce aş fi putut fi.
Închide gura şi strânge cât mai tare buzele
să nu iasă prin crăpăturile ei uscate
nici măcar o şoaptă, nici măcar un of, nicio adiere.
încreţeşte-ţi fruntea şi pune-ţi mâinile la urechi
până când nu mai auzi cântecul inimii
la cer strigător, vifor .
Deschide acum ochii pe interior.
Acum, mă simți, toamnă?
Mă sfâşii, vânt?
Mă primeşti, cer?
Mi-e dor de ploaie.
Pictură de Raluca Someșan",https://www.notabn.ro/cugetarea-de-vineri-20/,2020-03-06,About The Author
511,511,notabn.ro,"Părintele Constantin Necula, gând pentru elevi, părinți și profesori la început de an școlar","O zi ne mai desparte de începului unui nou an școlar. Luni va fi o zi încărcată de emoție pentru părinți, profesori, dar mai ales pentru elevi. Prin intermediul site-ului doxologia.ro, părintele Constantin Necula transmite câte un sfat pentru aceștia:
,,Gând pentru copii: Pe copii îi rog frumos să fie atenți, să deschidă ochii și urechile mari și să asculte tot ceea ce primesc la școală ca fiind daruri ale învățătorilor și profesorilor către ei, să încerce să nu obosească, și din când în când să își ceară dreptul la zâmbet și la joacă. Școala nu e făcută doar să învățăm în ea, ci să ne și jucăm într-o prietenie sănătoasă. Le doresc să își cunoască bine colegii și să se bucure unii de alții. În rest, toate cele bune și multe vacanțe liniștite de-acum încolo, nu ca aceasta, care ne-a tulburat pe toți.
Gând pentru părinți: Strângeți-vă mai des în brațe copiii, iubiți-i mai atent, căci nu știm cât îi mai avem și de aceea este important ca atâta timp cât îi avem lângă noi și cresc pe lângă noi, să crească oameni maturi și bucuroși de iubirea pe care le-am dăruit-o. Nicio diplomă din lume nu va da unui om calitatea sufletească de care are nevoie să rămână om, împlinit în dragostea oamenilor. Așadar, învățați-i să iubească, învățați-i să știe să primească iubire și să crească atenți la toate darurile pe care Dumnezeu le face. Și încă un lucru, pentru părinți și profesori: Dumnezeu nu este obligatoriu în viața copiilor, ci este un dar. Copiii trebuie să descopere Darul acesta, iar pentru a-L descoperi, atât profesorii, cât și părinții trebuie să învețe să trăiască în darul lui Dumnezeu.
Gând pentru educatori, învățători și profesori: Dragii mei, încercați să transformați școala într-un spațiu în care copiii se simt în siguranță. Atacul la siguranța copiilor din vara aceasta atinge iremediabil sufletul copilului român. Învățați-i să trăiască într-o lume cu șacali și cu lupi bătrâni, să nu aibă încredere în parșivi și în hoți de suflete și să fie atenți la oamenii cu care vorbesc. De fiecare dată să li se aprindă câte un bec roșu în momentul în care se întâlnesc cu oameni pe care nu îi cunosc. Și nu în ultimul rând, vă rog să îi învățați să rămână oameni, iar voi să rămâneți oameni, ca profesori, printre ei.
Succes tuturor în noul an școlar!”
Sursă foto: Mediafax",https://www.notabn.ro/parintele-constantin-necula-gand-pentru-elevi-parinti-si-profesori-la-inceput-de-an-scolar/,2020-03-06,About The Author
512,512,notabn.ro,”Salvați Copiii” dotează secțiile de neonatologie din Cluj-Napoca,"Secțiile de terapie intensivă neonatală ale maternităților mari sunt supra-aglomerate, iar medicii sunt puși în fața unor situații dramatice, de a refuza transferul unor nou-născuți.
Este motivul pentru care Salvați Copiii România va dota prioritar secțiile de Neonatologie ale Spitalului Clinic Județean de Urgență Cluj-Napoca, care deservesc întreaga regiune, cu aparatură medicală ce constă în 2 ventilatoare neonatale, un pulsoximetru, o masă radiantă și 2 monitoare de funcții vitale în valoare totală de 66.000 de Euro.
Salvarea prematurilor este posibilă prin redirecționarea a 3,5% din impozitul pe venit către Salvați Copiii România.
Salvați Copiii
În 2018, în Secția de Neonatologie I a spitalului s-au născut 2.400 de copii, dintre care 382 prematuri, iar 90 de nou-născuți au fost transferați din alte spitale și maternități, care nu aveau aparatura medicală necesară îngrijirii acestora.
Maternitatea clujeană are gradul III, ceea ce înseamnă că deservește o arie largă, patru județe: Cluj, Bistrița-Năsăud, Sălaj și Maramureș.
În ceea ce privește Secția de Neonatologie II, ea este catalogată oficial drept maternitate de gradul II, deşi aici sunt îngrijiţi şi prematuri mai mici, care ar trebui îngrijiţi în unităţi de nivel III.
În 2018, 2.571 de copii au venit pe lume aici, 10% dintre aceştia fiind prematuri. Au fost 18 cazuri cu patologii severe, ajunse în îngrijirea secției în urma transferurilor din maternități de nivel inferior.
Prima zi de viață este unică pentru fiecare dintre noi. Important este faptul că de calitatea asistenței medicale din primul minut, din prima zi, depinde calitatea vieții viitorului adult. Primul zâmbet ni-l acordă medicul care asistă nașterea dar mai este nevoie și de altceva… Acest ceva este experiența corpului medical, condițiile nașterii și nivelul tehnologic al aparaturii medicale.
Salvați Copiii a înțeles foarte bine această necesitate și a dorit să fie alături de nou-născuți și medici. Secția Neonatologie I a beneficiat anterior de generozitatea acestora. Astăzi, organizația este alături de noi și de copiii născuți în Clinica Ginecologie I din nou, cu o masă de reanimare, un ventilator neonatal și 2 monitoare. (Prof. Dr. Gabriela Zaharie, Șef Secție Neonatologie I, Spitalul Clinic Județean de Urgență Cluj-Napoca)
Numai în ultimele 15 luni am îngrijit 30 de nou-născuţi sub 32 de săptămâni, deşi suntem încadraţi ca unitate de nivel II. Este a patra oară când Salvaţi Copiii vine în sprijinul nostru cu echipamente de ultimă generaţie, care ne permit să desfăşurăm o activitate performantă şi astfel să ajutăm micii luptători să parcurgă o perioadă extrem de dificilă la început de drum.
Având în vedere că primele zile după naştere sunt definitorii pentru evoluţia lor de mai târziu, cu ajutorul ventilatorului neonatal donat de Salvaţi Copiii facem ca îngrijirile acordate acestor copii să se deruleze la standarde actuale, pentru mai mulţi nou-născuţi. (Șef lucrări Dr. Ligia Blaga, Șef Secție Neonatologie II, Spitalul Clinic Județean de Urgență Cluj-Napoca)
Este cea de-a patra dotare pe care Organizația Salvați Copiii o face în județul Cluj, în cadrul programului complex de combatere a mortalității infantile.
Salvați Copiii, foto: Ovidiu Moldovan
În ultimii opt ani, Salvați Copiii România a investit aproximativ cinci milioane de Euro în dotarea a 96 de maternități și secții de nou-născuți din toate județele țării, cu peste 630 de echipamente medicale, care au ajutat la supraviețuirea a peste 72.000 de copii.
Medicii sunt puși de multe ori în situații imposibile, pentru că au cinci prematuri cu patologii severe și patru incubatoare viabile. Nimeni nu ar trebui să fie pus în fața unei asemenea alegeri. Am văzut multe drame în maternitățile din țară în opt ani de când Salvați Copiii lucrează pe teren alături de doctori pentru a duce aparatură medicală exact acolo unde e nevoie urgentă, a explicat Gabriela Alexandrescu, Președinte Executiv Salvați Copiii România.
Ultimul proiect național guvernamental de dotare a maternităților și secțiilor de terapie intensivă neonatală datează de mai bine de zece ani, din 2007, vreme în care unele aparate s-au defectat și nu mai pot fi folosite.
Amalia Năstase, Ambasador al campaniei, a vorbit despre virtuțile sociale ale implicării: Eu sunt extrem de recunoscătoare Organizației Salvați Copiii România, pentru că m-a învățat să ajut, să mă implic în cauza copiilor născuți prematur. Fiecare dintre noi este parte a schimbării în bine, iar atunci când gesturile bune vin împreună, rezultatul e o societate mai bună pentru toți. Asta face mecanismul de redirecționare a 3,5% din impozitul pe venit pe care fiecare dintre noi îl are la îndemână.
Viața prematurilor depinde de investiția în maternități: 3,5% din impozitul pe venit
Salvați Copiii România a identificat, de-a lungul celor opt ani de campanie pentru reducerea mortalității infantile, mecanisme de finanțare care să acopere componenta de intervenție, pentru că salvarea vieților copiilor născuți prematur este o urgență.
Până pe 31 iulie, fiecare contribuabil poate depune Formularul 230 sau Declarația Unică, precompletate cu datele de identificare ale organizației la administrația financiară de care aparține cu domiciliul.
Totodată, companiile care plătesc impozit pe profit pot sponsoriza cu maxim 20% din impozitul pe profit datorat anual, dar nu mai mult de 0,5% din cifra de afaceri, iar microîntreprinderile cu maxim 20% din impozitul pe venit datorat trimestrial.
Formularele se pot descărca de la www.salvaticopiii.ro/redirectioneaza.
Foto: Salvați Copiii",https://www.notabn.ro/salvati-copiii-doteaza-sectiile-de-neonatologie-din-cluj-napoca/,2020-03-06,About The Author
513,513,notabn.ro,S-a prăbușit casa în care s-a născut sculptorul Constantin Brâncuși,"Casa în care s-a născut cel mai mare sculptor român, Constantin Brâncuși, aflată de ani buni în stare avansată de degradare, s-a prăbușit astăzi când unul dintre pereții construcției de lemn a cedat, după ce anii trecuți căzuse acoperișul acesteia. Casa se afla în localitatea Hobița, din județul Gorj, acolo unde s-a născut marele sculptor, la 19 februarie 1876, și era proprietate particulară.
,,Am citit cu durere în suflet despre prăbuşirea ultimelor vestigii ale Casei de la Hobiţa, cea în care s-a născut marele Constantin Brâncuşi şi, care, din păcate, se afla de foarte mult timp într-o stare avansată de degradare. Construcţia în paragină este proprietate privată şi, din acest motiv, statul nu a putut interveni. Cu toate acestea, Direcţia Judeţeană pentru Cultură Gorj, din subordinea Ministerului Culturii şi Identităţii Naţionale, intenţionează să întreprindă o inspecţie la faţa locului. De asemenea, în aceeaşi curte, la câţiva metri distanţă, autorităţile au construit o copie a casei, aceasta servind drept muzeu„, a precizat, astăzi, 11 octombrie 2018, într-un comunicat de presă, ministrul Culturii George Ivaşcu. Sursă foto: adevarul.ro",https://www.notabn.ro/s-a-prabusit-casa-in-care-s-a-nascut-sculptorul-constantin-brancusi/,2020-03-06,About The Author
514,514,notabn.ro,Papa Francisc le-a cerut credincioșilor să facă bine chiar și atunci când nu li se cere.,"Un bun creştin nu ar trebui ,,să stea” să aştepte ca lucrurile să se întâmple, ci ar trebui să facă bine ,,chiar şi atunci când nu i-a fost cerut”, a declarat Papa Francisc în timpul unei slujbei oficiate cu ocazia Epifaniei Domnului, sâmbătă dimineaţa, informează DPA.
,,Iisus se lasă găsit de cei care-L caută, însă pentru a-L găsi, trebuie să ne ridicăm şi să mergem – nu să stăm, ci să ne asumăm riscuri; nu să rămânem pe loc, ci să ne pornim”, a afirmat Francisc.
,,Dacă vrem să-L găsim pe Iisus, trebuie să ne depăşim teama de a ne asuma riscuri, mulţumirea de sine şi refuzul nostru indolent de a cere mai mult de la viaţă”, a adăugat suveranul pontif.
Papa a ţinut omilia în timpul unei slujbe solemne desfăşurate în Bazilica Sfântul Petru la care au participat cardinali, episcopi şi alţi membri ai clerului.
Sărbătoarea catolică a Epifaniei Domnului, celebrată pe 6 ianuarie, marchează ziua în care, potrivit tradiţiei, cei trei regi magi i-au adus daruri pruncului Iisus. În Italia şi în alte ţări catolice, sărbătoarea este un fel de continuare a Crăciunului, deoarece şi în această zi oamenii îşi oferă cadouri, notează DPA.
Francisc i-a îndemnat totodată pe cei prezenţi să onoreze această sărbătoare, dând dovadă de altruism.
,,A face bine fără a evalua costurile, chiar şi atunci când nu este cerut, chiar şi atunci când nu este nimic de câştigat, chiar dacă este neplăcut. Aceasta este ceea ce vrea Dumnezeu”, a declarat Papa.",https://www.notabn.ro/papa-francisc-le-cerut-credinciosilor-sa-faca-bine-chiar-si-atunci-cand-nu-li-se-cere/,2020-03-06,About The Author
515,515,notabn.ro,"Sfințirea Catedralei Mântuirii Neamului, pe răspunderea Patriarhiei. ISU nu poate da aviz de securitate la incendiu","Sfințirea Catedralei Mântuirii Neamului, programată duminică, 25 noiembrie 2018, se va face pe răspunderea Patriarhiei Române, reprezentantul Inspectoratului pentru Situații de Urgență București-Ilfov declarând, pentru Mediafax, că avizul de securitate la incendiu se poate elibera doar în cazul clădirilor recepționate.
,,Între Patriarhie şi Inspectoratul pentru Situaţii de Urgenţă Bucureşti-Ilfov a fost o informare făcută cu privire la faptul că se va întâmpla un eveniment, iar Inspectoratul a comunicat faptul că a luat la cunoştinţă şi că, având în vedere că este o clădire la care nu este terminată recepţia, organizatorul evenimentului îşi asumă întreaga resposabilitate pentru toate tipurile de evenimente care se pot întâmpla. Noi le-am dat un set de reguli şi măsuri şi le-am spus că evenimentul se organizează pe propria răspundere. În continuare, ei vor organiza evenimentul”, a declarat, pentru MEDIAFAX, Daniel Vasile, purtător de cuvânt al ISU București-Ilfov.",https://www.notabn.ro/sfintirea-catedralei-mantuirii-neamului-pe-raspunderea-patriarhiei-isu-nu-poate-da-aviz-de-securitate-la-incendiu/,2020-03-06,About The Author
516,516,notabn.ro,AJOFM Bistrița - Năsăud caută specialiști în formarea profesională a adulților în domeniul ocupațional 'turism și alimentație publică',"Agenția Județeană pentru Ocuparea Forței de Muncă Bistrița — Năsăud intenționează să se reautorizeze ca furnizor de formare profesională pentru ocupațiile de ,,bucătar”, cod Nomenclator al Calificării: 5122.2.1 și ,,ospătar (chelner) vânzător în unități de alimentație”, cod Nomenclator al Calificării: 5123.2.1.
În acest sens, AJOFM Bistrița — Năsăud caută formatori pentru pregătirea teoretică și practică la aceste programe de formare profesională, cât și evaluatori și examinatori care participă la evaluarea furnizorilor de formare profesională a adulților și la certificarea absolvenților programelor de formare profesională a adulților.
Specialiștii trebuie să aibă o pregătire specifică formării profesionale a adulților și de specialitate din domeniul ocupațional ,,turism și alimentație publică”.
Poate fi formator la cursurile organizate de un furnizor de formare profesională autorizat conform prevederilor OG nr.129/2000 privind formarea profesională a adulților cu modificările și completările ulterioare, persoana care face dovada pregătirii psiho-pedagogice și pregătirii profesionale de specialitate, după cum urmează:
— Dovada pregătirii psiho-pedagogice de specialitate se face prin unul din următoarele documente:
* Certificat de absolvire pentru ocupația ,,formator”;
* Certificat de absolvire pentru ocupația ,,formator de formatori”;
* Certificat de absolvire sau certificat de competențe profesionale obținut într-un stat membru UE;
* Diploma de ,,master” în domeniul educației adulților sau al formării formatorilor;
* Adeverința prin care se dovedește că profesează într-o funcție didactică la nivelul învățământului liceal, vocațional, profesional și tehnic;
* Adeverință din care să reiasă că a absolvit un modul de competențe psiho-pedagogice;
— Dovada pregătirii profesionale de specialitate se face prin unul din următoarele documente:
* Diploma de licență sau echivalent în specialitatea susținută;
* Diploma de master/doctor în domeniul solicitat;
* Cursuri post-universitare în specializarea pe care solicită să o susțină și experiență profesională de minim 2 ani;
* Diploma/certificate de calificare în specializarea solicitată și experiență profesională de minim 3 ani;
* Pentru cadrele didactice, atestarea nu este necesară pentru disciplinele pe care le predau în sistemul de învățământ;
Evaluatorii și examinatorii trebuie să îndeplinească cumulativ următoarele condiții:
— studii superioare;
— pregătire și experiență în legatură directă cu ocupațiile de ,,bucătar” și ,,ospătar”;
— experiență în evaluarea de competențe profesionale sau examinarea absolvenților unor programe de formare;
— deținerea certificatului de absolvire cu recunoaștere națională pentru ocupația ,,evaluator de competențe profesionale” sau ,,evaluator în sistemul formării profesionale continue”.
Invităm toate persoanele interesate să devină specialiști pentru programele de formare profesională de ,,bucătar” și ,,ospătar” organizate de către AJOFM Bistrița — Năsăud, să se adreseze instituției noastre din Bistrița, strada Gării, nr.2-4, tel.0263-236296.",https://www.notabn.ro/ajofm-bistrita-nasaud-cauta-specialisti-formarea-profesionala-adultilor-domeniul-ocupational-turism-si-alimentatie-publica/,2020-03-06,About The Author
517,517,notabn.ro,"Nepotul Regelui Mihai, Nicholas Medforth-Mills și Tibi Ușeriu la plantat de puieți în județul Cluj","20 de mii de puieţi au fost plantaţi, astăzi, în judeţul Cluj, în cadrul unei campanii de împădurire, organizate de Asociația Tășuleasa Social.
După ce au ascultat indicațiile organizatorului, cei 800 de voluntari, veniți azi la Tritenii de Sus, din județul Cluj, s-au înarmat cu lopeți și au început să planteze puieți pe acest deal, care până acum era doar acoperit de buruieni.
Organizatorul, Asociația Tășuleasa Social, a pregătit 20 de mii de puieți, un început promițător pentru viitoarea pădure.
La acțiune a participat și nepotul Regelui Mihai, Nicholas Medforth-Mills, alături de soție. ,,Împădurire cu Tibi Ușeriu un exemplu și o inspirație pentru mine și noi toți!”, a postat pe Facebook Principele Nicolae.
În total, voluntarii au plantat 20.000 de puieți. Este a patra acțiune de acest fel, organizată de Tășuleasa Social.
Până acum, în ultimii ani, a fost împădurită o suprafață totală de peste 30 de hectare.
La toamnă, urmează o nouă acțiune, în pădurea Transilvania.",https://www.notabn.ro/nepotului-regelui-mihai-nicholas-medforth-mills-si-tibi-useriu-la-plantat-de-puieti-in-judetul-cluj/,2020-03-06,About The Author
518,518,notabn.ro,CS Gloria 2018 pierde în deplasare la SCM Gloria Buzău,"de Mihai Sărmășan
CS Gloria 2018 Bistrița-Năsăud a pierdut sâmbătă seara meciul din etapa a V-a a Ligii Florilor, disputat în deplasare în fața lui SCM Gloria Buzău.
Handbalistele bistrițene au fost învinse cu scorul de 25-22. La pauză, tabela de marcaj a arătat 11-10 în favoarea gazdelor.
Au marcat pentru CS Gloria 2018: Daniela Todor – 5 goluri, Valentina Ardean Elisei – 3 goluri, Natallia Vasileuskaya – 3 goluri, Nicoleta Dincă – 3 goluri, Dziyana Ilyina – 2 goluri, Mariana Costa – 2 goluri, Andra Moroianu – 2 goluri, Ștefania Lazăr – un gol, Daniela Rațiu – un gol.
În poartă, Darly Zoqbi de Paula a avut 13/37 intervenții reușite (35 %). În următoarea etapă, bistrițencele vor întâlni pe teren propriu, peste 3 săptămâni, pe Minaur Baia Mare, campionatul având o pauză pricinuită de meciurile echipei naționale cu Ucraina și Insulele Feroe.
Credit foto: Andreea Zaleschi",https://www.notabn.ro/cs-gloria-2018-pierde-in-deplasare-la-scm-gloria-buzau/,2020-03-06,About The Author
519,519,notabn.ro,1 din 5 români cumpără produse din piețele tradiționale,"Doar 20% dintre români preferă să cumpere în mod constant produse din pieţele tradiţionale, iar ponderea lor este în scădere, a declarat, miercuri, Teodor Birţ, preşedintele Asociaţiei Administratorilor de Pieţe din România (AAPR), într-o conferinţă de presă.
Asociaţia a demarat campania #merglapiaţă, prin care îşi propune să readucă lumea în faţa produselor de pe tarabe, să informeze tinerii că îşi pot lua de aici produse mult mai proaspete decât în hipermarketuri şi mult mai gustoase, încurajând astfel producţia autohtonă.
,,În prezent, pieţele reprezintă doar 20% din vânzări şi mi-e teamă că ponderea va scădea pe viitor, la cum arată tendinţele. Noi asta încercăm, să atragem cât mai mulţi tineri să cumpere din pieţe, pentru că la piaţă vin mai ales bătrânii, cei care au fost obişnuiţi cu această formă de comerţ. Încercăm prin aceste campanii să aducem şi tinerii alături de noi, să le redeschidem apetitul pentru produsele româneşti, care au o calitate superioară faţă de cele din import”, a precizat Teodor Birţ pentru agerpres.ro.
El a arătat că a purtat discuţii şi cu autorităţile locale, în subordinea cărora se află cele mai multe pieţe, pentru a iniţia proiecte de modernizare a spaţiilor, astfel încât acestea să devină mai atractive pentru segmentul tinerilor.
,,Consumul de produse din pieţe duce şi la încurajarea economiei româneşti, întrucât majoritatea produselor de aici sunt autohtone şi vin direct de la producători. Spre exemplu, în Piaţa Obor, 70% dintre comercianţi sunt producători, iar 85% dintre produse sunt româneşti”, a continuat Birţ.
AAPR a organizat miercuri o conferinţă de presă pe această temă în Piaţa Obor din Capitală.
,,Fructele şi legumele de aici, din piaţă, sunt culese ieri. Există etichete cu data când au fost recoltate. La hipermarket, lanţul este mult mai lung, marfa se duce la depozitul central, de acolo se aduce în magazin, stă câteva zile în frigidere, apoi sunt scoase afară. Nu avem acelaşi produs. Pierde din calităţile nutriţionale şi din gust, este un produs total diferit”, a spus Antonio Passarelli, chef la un restaurant de lux, care are contracte directe cu producătorii autohtoni pentru a achiziţiona cele mai proaspete produse.
Potrivit datelor Asociaţiei Administratorilor de Pieţe din România, românii mănâncă mai multe produse din import decât din producţia internă, deşi agricultura românească este capabilă să hrănească întreaga populaţie a ţării.
,,După datele MADR, România a înregistrat şi anul trecut un deficit record de 853,9 milioane de euro în comerţul cu produse agroalimentare, în creştere cu 53% faţă de 2016, importurile ajungând la 7,1 milioane de euro faţă de 6,51 miliarde de euro. Un nivel-record în ultima decadă, înregistrat, în mod paradoxal, dintr-o zonă cu potenţial românesc uriaş, respectiv agricultura. În aceste condiţii, şansele de redresare pe termen lung se află sub un mare semn al întrebării”, a adăugat Teodor Birţ.",https://www.notabn.ro/1-din-5-romani-cumpara-produse-din-pietele-traditionale/,2020-03-06,About The Author
520,520,notabn.ro,Noii miniștri de la MAI și MAE depun jurământul la ora 11. Președintele a semnat decretele de numire,"În această dimineață, președintele Klaus Iohannis a semnat, decretele de numire pentru noii miniștri: Nicolae Moga la MAI şi a Ramonei Mănescu la Ministerul Afacerilor Externe. Cei doi urmează să depună jurământul astăzi, la ora 11, la Palatul Cotroceni.
Nicolae Popa este senator PSD de Constanța. Între 1991 și 1993, respectiv între 2003 și 2004, Nicolae Moga a fost subprefect al Constanței.",https://www.notabn.ro/noii-ministri-de-la-mai-si-mae-depun-juramantul-la-ora-11-presedintele-a-semnat-decretele-de-numire/,2020-03-06,About The Author
521,521,notabn.ro,"La această oră, Tibi Ușeriu aleargă cu lupii în nordul Canadei","Aseară, la 20,30 ora României, bistrițeanul Tibi Ușeriu a luat startul la Yukon Arctic Ultra, o cursă extremă de 300 de mile care se desfășoară în nordul Canadei. Căștigător de trei ori consecutiv la ultramaratonul de la Cercul Polar de Nord (Ultra Arctic 6633), Ușeriu s-a înscris și în acest maraton (considerat mai greu decât 6633 Ultra Arctic) pentru a promova Via Transilvanica, dar și pentru a-și testa propriile limite și a câștiga concursul.
Cu toate că zona în care se desfășoară Yukon Arctic Ultra este asemănătoare cu Ultra Arctic 6633, prezența haitelor de lupi care îi urmăresc pe participanți, sălbăticia traseului și temperaturile scăzute fac din această cursă una cu adevărat extremă, puțini dintre concurenții care se aliniază la start reușind, în fiecare an, să treacă linia de sosire. Recordul, din anul 2013, aparține danezului Casper Wakefield care a străbătut cursa în 186 de ore si 50 de minute.
,,Traseul este integral prin sălbăticie, nu se circulă pe drum deloc, doar le traversează din când în când. Poteca este destul de bine bătătorită deoarece pe aici se circulă cu snow-mobile si cu sănii trase de câini. Dacă bate vântul însă, poteca dispare si apare … distracția. O noutate însa va fi prezența lupilor. În fiecare an au fost participanți care au abandonat din acest motiv. Efectiv au cedat psihic dupa câteva zile în care au fost urmariți în mod constant de haite de lupi. Nu te atacă (așa se zice …), dar stau la 50-200 metri de tine și așteaptă … zile intregi. Daca ți se face frică … nu mai dormi, iar dacă nu mai dormi … în final cedezi și abandonezi. Au la ei mâncare pentru a supraviețui 48 ore, așa că în caz de probleme anunți organizatorii și aștepți. Singur oricum nu ești, lupii sunt aproape” se arăta pe pagina de Facebook Tășuleasa Social, anul trecut, atunci când Tibi Ușeriu a fost nevoit să abandoneze în acest maraton, după ce i-au degerat degetele de la picioare.
În urmă cu doar câteva ore, Adrian Toma, maratonist la rându-i și unul dintre susținătorii lui Tibi Ușeriu, a scris pe grupul de susținători ai lui Tibi, următoarele: ,,La inceput de ianuarie temperaturile au scazut brusc la -47 grade pentru o saptamana. Vizitatorii erau atentionati ca pielea neacoperita face degeraturi in 2 minute la asa temperaturi.. Saptamana trecuta erau cam -39 grade, iar acum sunt in jur de -10 grade. Incalzirea brusca a adus foarta multa ninsoare, iar apa din rauri a iesit peste gheata, inundand poteca pe zeci de kilometri. In concluzie poteca este foarte grea, inaintarea prin zapada proaspata cu o sanie de 30 kile dupa tine e foarte dificila. Poteca a fost deviata in multe zone, fiind inundata. Va fi mai lunga si mai dificila. Organizatorii spun ca in zilele urmatoare temperatura va scadea catre -40 grade. La asemenea temperaturi, de obicei termina maxim 3 persoane. Ramane de vazut ce va fi. I-am zis inainte de start un singur lucru : sa nu fie primul in primele 24 ore, sa lase pe altii sa batatoreasca zapada. Dupa cum vedeti, aproape ca a ascultat … este unul pe bicicleta inaintea lui …. Asta e – Tibi e Tibi. Popcorn la toata lumea!
În acest moment (31 ianuarie, ora 12,30), după mai bine de 60 de kilometri străbătuți, Tibi Ușeriu se află în plutonul fruntaș de alergători. În timp ce Tibi va alerga cu lupii în nordul Canadei, milioane de susținători din întreaga lume vor sta cu sufletul la gură așteptând ca Tibi să parcurgă cursa…. ,,până la capăt”.
Sursă foto: Yukon Ultra Artic-Facebook (arhivă 2019)",https://www.notabn.ro/la-aceasta-ora-tibi-useriu-alearga-cu-lupii-in-nordul-canadei-2/,2020-03-06,About The Author
522,522,notabn.ro,Urs omorât de o mașină pe autostrada ce leagă Sibiul de Orăștie,"Potrivit reprezentanţilor Direcţiei Regionale de Drumuri şi Poduri (DRDP) Braşov, citați de Mediafax, ursul a fost lovit mortal de camioneta de 7 tone, care circula regulamentar pe autostradă, în zona Sălişte, în judeţul Sibiu. Nu au existat victime omeneşti, camioneta fiind însă avariată. Reprezentanții DRDP Brașov au precizat totodată că au verificat gardul de siguranţă din zona incidentului, însă nu au fost găsite semne pe unde ar fi pătruns ursul în zona autostrăzii.
Foto: Mediafax",https://www.notabn.ro/urs-omorat-de-o-masina-pe-autostrada-ce-leaga-sibiul-de-orastie/,2020-03-06,About The Author
523,523,notabn.ro,Republica Moldova - încă un pas spre adoptarea limbii române ca limbă de stat,"Marți, 31 octombrie, Curtea Constituțională a Republicii Moldova a declarat că Parlamentul poate trece la modificarea articolului 13 din Constituție, articol care face referință la limba de stat. Sesizată de 35 de deputați ai PLDM, PL, PPEM și o parte din deputați ai PDM, Curtea Constituțională a dat un aviz care, potrivit legii, este definitiv și nu poate fi supus niciunei căi de atac, intrând în vigoare la data adoptării și se publică în Monitorul Oficial al Republicii Moldova.
Practic, Curtea Constituțională precizează că p roiectul de lege cu privire la decretarea limbii române ca limbă de stat în Republica Moldova este conform Constituției.
Constituția Republicii Moldova se modifică cu 67 de voturi în Parlament, deputatul Valeriu Ghilețchi declarând că avizul dat de Curte a deschis calea spre a modifica art. 13 din Constituție și apreciază că deși nu este convins că se vor găsi ușor 67 de voturi în Parlament, necesare pentru a modifica Constituția totuși situația s-ar putea rezolva:
,,Trebuie să existe loc de un dialog și un compromis politic. Cred că am putea găsi un numitor comun pentru a găsi cele 67 de voturi necesare”.
Ulterior, președintele țării trebuie să emită decretul de promulgare a legii cu privire la modificarea Constituției.",https://www.notabn.ro/republica-moldova-inca-un-pas-spre-adoptarea-limbii-romane-ca-limba-de-stat/,2020-03-06,About The Author
524,524,notabn.ro,Liviu Dragnea: “Protestele au fost finanțate și au fost organizate paramilitar“,"Dragnea a ales să facă primele precizări la Antena 3 (la ora 21.00), post de televiziune căruia şi Gabriela Firea i-a acordat un interviu despre nemulţumirile care îl vizează pe Liviu Dragnea.
Întrebat despre acuzele aduse de Gabriela Firea, Dragnea a răspuns că primarul Capitalei spune prostii și că n-a spionat-o, așa cum se spune.
“Nu pot să nu i-au apărarea Guvernului. Lucrurile se pot discuta în partid.Firea se asșează la coadă să atace partidul. Doamnei Firea i s-a inoculat faptul că cineva vrea să arunce vina pe ea pentru proteste”, a precizat Dragnea, care a menționat că protestele au fost finanțate și au fost organizate paramilitar.
Partidul trebuie să rămână la guvernare, a mai precizat Dragnea
Gabriela Firea i-a cerut public demisia lui Liviu Dragnea, fiind nemulţumită de felul în care conduce PSD.",https://www.notabn.ro/liviu-dragnea-protestele-au-fost-finantate-si-au-fost-organizate-paramilitar/,2020-03-06,About The Author
525,525,notabn.ro,"Ora 23.30. Președintele României: ,,Condamn ferm intervenția brutală a Jandarmeriei""","Președintele României, Klaus Iohannis, cere demisia ministrului de interne și critică violența forțelor jandarmeriei
,,Într-o democrație autentică este dreptul fiecărui om să protesteze, dar violența nu este acceptabilă, indiferent de opțiunile politice. Condamn ferm intervenția brutală a Jandarmeriei, puternic disproporționată în raport cu manifestările majorității oamenilor din Piața Victoriei. Încercarea de a înfrânge voința oamenilor printr-o reacție violentă a forțelor de ordine este o soluție condamnabilă. Ministrul de Interne trebuie să dea urgent explicații pentru modul în care a gestionat evenimentele din această seară!”",https://www.notabn.ro/ora-23-30-presedintele-romaniei-cere-demisia-ministrului-de-interne/,2020-03-06,About The Author
526,526,notabn.ro,Se schimbă buletinele de identitate!,"Comisia Europeană propune obligativitatea introducerii datelor biometrice pe cărţile de identitate din Uniunea Europeană.
Soluţia vine pentru a combate folosirea documentelor false de către infractori şi de terorişti, în contextul în care România este pe primul loc în clasamentul falsificărilor, potrivit Mediafax.
,,Comisia Europeană propune îmbunătăţirea elementelor de securitate ale cărţilor de identitate ale cetăţenilor UE (…). În contextul în care aproximativ 80 de milioane de europeni nu au cărţi de identitate care să poată fi scanate, deoarece nu au elemente biometrice de identificare, obiectivul este blocarea utilizării documentelor false de către terorişti şi infractori de drept comun care vor să ajungă din state extracomunitare în spaţiul UE”, anunţă Comisia Europeană.
Printre măsurile propuse de Comisia Europeană se numără adoptarea unor standarde comune de securitate la nivel comunitar şi ,,obligativitatea transpunerii datelor biometrice pe cardurile de identitate”, adică a amprentelor şi imaginilor faciale.
,,Securitatea a fost una dintre priorităţile actualei Comisii Europene încă din prima zi. Continuăm să susţinem eforturile statelor membre de a proteja mai bine cetăţenii şi de a le garanta drepturile. Astăzi, intensificăm acţiunile pentru a-i lipsi pe infractorii de drept comun şi pe terorişti de instrumentele şi resursele de care au nevoie pentru a comite delictele, respectând angajamentul în sensul unei Uniuni Europene care să ofere protecţie”, a declarat Frans Timmermans, prim-vicepreşedintele Comisiei Europene.
Date furnizate de Agenţia UE pentru protecţia frontierelor (Frontex) arată că România ocupă primul loc la capitolul documente de identitate falsificate, potrivit site-ului agenţiei ANSA. Pe locurile următoare se situează Italia şi Grecia.",https://www.notabn.ro/se-schimba-buletinele-de-identitate/,2020-03-06,About The Author
527,527,notabn.ro,Întâlniri și conferințe organizate de ASTRA Năsăud pe tema Unirii. Profesorii Ioan Aurel Pop și Ioan Bolovan printre invitați,"PROGRAM – INVITAȚIE la Adunarea anuală a Despărțământului ASTRA Năsăud,
10 februarie 2018
ORA 9 – Prezența – la Sediul ASTREI (Casa de Cultură „L. Rebreanu” Năsăud – manager Silviu Rus). Primirea oaspeților și marcarea prezenței ; Înscrieri în ASTRA; Încasări donații, sponsorizări, cotizații; Vernisarea EXPOZIȚIILOR: de pictură – Nechita Bumbu (Nepos); Etnografică – Gheorghe Nechiti (Feldru); Fotografică ASTRA – secretar Ov. Maghiar; Prezentarea revistei „Astra Năsăudeană” nr 10- Mircea Daroși; Semnarea în Cartea de onoare a Despărțăm. ASTRA Năsăud- Fl Pleș.
ORA 10 – ADUNAREA ANUALĂ a Desp. ASTRA Năsăud: În sala festivă a Primăriei. Intonarea Imnului Românei și al ASTREI (Corul Laudațio al Bisericii nr 2 Năsăud – pr dr. George Celsie, dirijor prof. arhidiacon Cornel Pop). Binecuvântarea Adunării – prin Tatăl nostru, cu preoții din oraș. Prezentarea oaspeților; Aprobarea ordinii de zi; Prezentarea comisiilor de lucru ale adunării – prof. Ioan Seni – președintele Desp. ASTRA Năsăud;
MESAJUL PRIMARULUI MIRCEA ROMOCEA;
ORA 10, 30 – CONFERINȚE dedicate Centenarului 1918-2018. MODERATOR: Prof. univ. dr. Mircea Gelu Buta, cu ACADEMICIAN IOAN AUREL POP, rector UBB Cluj-Napoca – Marea Unire și vecinii României – semnificația internațională a actului de la 1918; PROF. UNIV. DR. IOAN BOLOVAN, prorector UBB Cluj-Napoca – ASTRA și spiritul democratic al Marii Uniri; PROF. UNIV. DR. MIRCEA MUTU, UBB Cluj-Napoca – Despărțămintele ASTRA; MIRCEA GHE. ABRUDAN – Cercetător Științific III : Andrei baron de Șaguna – cofondator și prim președinte al Astrei
ORA 12,30 – RAPOARTELE ANUALE ale Adunării: Raportul anual al Despărțământului Năsăud, prof. IOAN SENI – președinte; Raportul financiar pe anul 2017 – ec. VICA ISTRATE – secretar financiar; Raportul Comisiei de cenzori pe 2017 – ec. MARIANA DÂMBU – președinte; Proiectul de activități pe anul 2018 – IOAN MITITEAN – vicepreședinte; Rezoluția Adunării – ROMULUS BERCENI – vicepreședinte. Fiecare raport va fi prezentat în 3-5 minute.
MESAJE OASPEȚI, DISCUȚII, APRECIERI, PROPUNERI…
CONCLUZII – PREȘEDINTELE ASOCIAȚIUNII ASTRA – prof. univ. dr. DUMITRU ACU.
Aprobarea documentelor Adunării;
ORA 14 – MASA și SPECTACOLUL ARTISTIC – la Restaurantul „Someșul”, cu artiști consacrați și astriști talentați…
Dorim să ne bucurăm împreună de frumusețea acestei Adunări dedicate în totalitate Centenarului Marii Uniri, de conferințele universitarilor clujeni dedicate aceluiași eveniment, de prezența rectorului și prorectorului UBB la evenimentul nostru. Fiecare participant va primi mapa cu rapoartele anuale ale ASTREI și revista, iar la masă vom fi surprinși plăcut de formațiile și interpreții invitați.",https://www.notabn.ro/intalniri-si-conferinte-organizate-de-astra-nasaud-pe-tema-unirii-profesorii-ioan-aurel-pop-si-ioan-bolovan-printre-invitatii/,2020-03-06,About The Author
528,528,notabn.ro,Carieră și vocație Credința lasă urme,"de Wilhelm Danca
Dragi prieteni,
Azi mulți dinte noi suntem frământați de tensiunea dintre carieră și vocație. Din păcate mulți își sacrifică vocația (de creștin, de tată, de mamă, de preot etc.) în favoarea carierei. Dar, dacă în viața de zi cu zi credința lasă urme, atunci cariera nu contrazice vocația, dimpotrivă, cariera se poate împlini în orizontul vocației; vocația poate să dea un sens profund profesiunii sau meseriei. Mai multe despre acest important raport existențial din viața noastră în predica din 21 ianuarie 2018, predică ținută la catedrala sf. Iosif din București. Înainte de a asculta predica vă propun să meditați câteva dintre avantajele pe care le aduce credința în viața omului potrivit explicațiilor Sfântului Toma de Aquino.
„Primul lucru de care are nevoie un creștin este credința, fără de care nimeni nu se numește pe sine creștin fidel.
Însă credința produce patru bunuri.
1). Primul este acela că, prin credință, sufletul este unit cu Dumnezeu. Căci prin credință sufletul creștin aproape că se căsătorește cu Dumnezeu, [potrivit cu] Osea, 2, 20: ..te voi logodi cu mine în credință.” Iar faptul că, atunci când este botezat, omul mai întâi mărturiseşte credinţa, când este întrebat: ,,crezi în Dumnezeu?”, vine din faptul că botezul este primul sacrament al credinței. Şi de aceea se spune în Marcu, 16, 16: ,,cine va fi crezut și se va fi botezat se va mântui.” Căci botezul fără credință nu este de folos. Şi de aceea trebuie știut că, fără credință, nimeni nu este primit de Dumnezeu, potrivit cu Evrei, 11, 6: ,,fără credință, este imposibil să îi fii plăcut lui Dumnezeu. Şi de aceea, [comentând] Romani, 14, 23, Augustin afirmă: ,,tot ceea ce nu vine, însă, din credință este păcat, fiindcă unde nu există cunoașterea adevărului etern și neschimbător, virtutea este falsă chiar şi în cazul celor mai bune moravuri.”
2). În al doilea rând, deoarece prin credință începe în noi viața eternă. Într-adevăr, viața eternă nu este altceva decât a-l cunoaşte pe Dumnezeu; de aceea zice Domnul în Ioan, 17, 3: viața eternă aceasta este, să te cunoască pe tine, singurul Dumnezeu adevărat. Dar această cunoaștere a lui Dumnezeu începe pe pământ prin credință, dar va deveni perfectă în viața viitoare, în care îl vom cunoaște pe el așa cum este. Şi de aceea se afirmă în Evrei, 11, 1: ,,credința este substanța realităților în care trebuie să sperăm.” Aşadar, nimeni nu poate să ajungă la fericire, care constă în cunoașterea adevărată a lui Dumnezeu, dacă nu l-a cunoscut mai întâi prin credință, [potrivit cu] Ioan, 20, 29: ,,fericiți cei care nu au văzut și au crezut.”
3). În al treilea rând, deoarece credința îndrumă viața prezentă. Într-adevăr, pentru a-și trăi bine viața, omul trebuie să cunoască cele necesare pentru viaţa cea bună. Iar dacă ar trebui să le învețe prin studiu pe toate cele necesare pentru a-și trăi bine viața, ori nu ar reuși [niciodată] să atingă lucrul acesta, ori [ar reuşi] după mult timp. Dar credința ne învață toate cele necesare pentru a trăi bine viața. Căci ea ne învață că există un singur Dumnezeu, care îi răsplătește pe cei buni și îi pedepsește pe cei răi, că există o altă viață și altele de felul acesta prin care suntem atrași destul spre bine și evităm răul, [potrivit cu] Habacuc, 2, 4: ,,cel drept al meu va trăi prin credință.” Şi aceasta reiese, deoarece, înainte de venirea lui Christos, nici unul dintre filosofi, în ciuda întregului său efort, nu a putut să cunoască despre Dumnezeu și despre cele necesare pentru [a dobândi] viața eternă atât cât știe prin credință o bătrână, după venirea lui Christos. Şi de aceea se spune în Isaia, 11, 9: ,,pământul a fost umplut de cunoașterea Domnului.”
4). În al patrulea rând, deoarece credinţa este aceea prin care învingem tentațiile, [potrivit cu] Evrei, 11, 33: ,,sfinții prin credință au cucerit regate.” Şi aceasta reiese, pentru că orice tentație vine ori de la diavol, ori de la lume, ori de la carne. Diavolul te tentează să nu asculţi de Dumnezeu și să nu i te supui lui. Iar această tentație este învinsă prin credință, pentru că prin ea aflăm că Dumnezeu este Domnul tuturor și că, de aceea, trebuie să-l ascultăm, potrivit cu I Petru, 5, 8: ,,dușmanul vostru, diavolul, ca un leu care rage, dă târcoale căutând pe cine să înghită; împotriviți-vă lui, tari în credință.” Lumea, însă, ne tentează sau ademenindu-ne cu bogății, sau înspăimântându-ne cu nenorociri. Dar și pe aceste [tentații] le învingem prin credință, care ne face să credem într-o viață mai bună decât aceasta, şi de aceea să disprețuim bogățiile acestei lumi și să nu ne fie frică de nenorociri, [potrivit] cu I Ioan, 5, 4: aceasta este victoria care a învins lumea, credința noastră. De asemenea, pentru că ne învață să credem că există rele mult mai mari, cum sunt cele ale infernului. Carnea însă ne tentează atrăgându-ne spre plăcerile momentane ale vieții prezente. Dar credința ne arată că, prin acestea, dacă ne alipim de ele într-un mod necuvenit, pierdem delectările eterne, [potrivit cu] Efeseni, 6, 16: ,,în orice circumstanță, să luați scutul credinței.” Reiese astfel că este foarte folositor să avem credinţă”.
(Din Toma de Aquino, Expunere la simbolul apostolilor, trad. Wilhelm Dancă, Editura Polirom, Iași 2016, 45-49).
Wilhelm Danca este decan și profesor în teologie la Universitatea București, Facultatea de Teologie Catolică.",https://www.notabn.ro/cariera-si-vocatie-credinta-lasa-urme/,2020-03-06,About The Author
529,529,notabn.ro,VIDEO. Tinerii implicaţi în accidentul mortal din judeţul Vrancea erau live pe Facebook,"Doi tineri au murit şi alţi doi au fost răniţi, în timpul nopţii de joi spre vineri, în urma unui accident produs pe DN2, judeţul Vrancea, după ce maşina în care se aflau a derapat şi a lovit un cap de pod. În timp ce rulau pe şosea, aceştia transmiteau live pe Facebook, cu dispozitivul de filmat pus pe bordul autoturismului. (VIDEO violent).
Sursa: YouTube via Ziarul de Vrancea",https://www.notabn.ro/video-tinerii-implicati-in-accidentul-mortal-din-judetul-vrancea-erau-live-pe-facebook/,2020-03-06,About The Author
530,530,notabn.ro,Vești bune pentru Spitalul Județean Bistrița-Năsăud. S-a aprobat finanțarea pentru două mari proiecte,"Vești bune de la spital!
Ministerul Sănătății a aprobat finanțarea proiectului de extindere, modernizare și dotare a secției Anestezie și Terapie Intensivă (ATI) și a Unității de Transfuzii Sanguine (UTS), a anunțat directorul Spitalului Județean Bistrița-Năsăud, Gabriel Lazany.
Valoarea totală a proiectului este de aproximativ 14 milioane de lei, din care cofinanțare Consiliul Județean Bistrița-Năsăud – 10%.",https://www.notabn.ro/vesti-bune-pentru-spitalul-judetean-bistrita-nasaud-s-a-aprobat-finantarea-pentru-doua-mari-proiecte/,2020-03-06,About The Author
531,531,notabn.ro,Atenție la viespi. Un tânăr pădurar a decedat în urma mai multor înțepături,"Astăzi, 05 Octombrie 2019, in jurul orelor 10.30, a încetat din viața pădurarul Aurel Stangaciu, in urma a mai multor înțepături de viespi.
Acesta se afla in depozitul partizii 71 SR unde valorifica material lemnos către populație.
Pădurarul Stangaciu Aurel avea vârsta de 47 de ani, cu o activitate in Ocolul silvic Epureni de aproape 30 de ani (angajat din anul 1990).
A activat in cadrul Directiei Silvice Vaslui, Ocol Silvic Epureni, Districtul nr. 1 Banca, canton silvic Banca.
A lăsat in urma soția și doua fete de 22, respectiv 10 ani.
DUMNEZEU SĂ-L ODIHNEASCĂ ÎN PACE!",https://www.notabn.ro/atentie-la-viespi-un-tanar-padurar-a-decedat-in-urma-mai-multor-intepaturi/,2020-03-06,About The Author
532,532,notabn.ro,În Elveția a fost inaugurat cel mai lung pod pietonal suspendat din lume,"Un pod de aproape jumătate de kilometru destinat excursioniștilor, considerat ca fiind cel mai lung pod pietonal suspendat din lume, a fost inaugurat în apropierea orașului elvețian Zermatt, informează sâmbătă BBC.
Podul are 494 metri, fiind numit Europabrücke (Podul Europei). Acesta se află la o înălțime de 85 de metri deasupra râului Grabengufer.
Consiliul de Turism din Zermatt spune că este cel mai lung din lume, însă un pod de 405 metri din Reutte, Austria, a fost construit la o înălțime mai mare, de 110 metri, deasupra solului.
Podul Europei înlocuiește construcția anterioară, care a fost afectată de căderi de pietre.
Noul pod, ale cărui cabluri cântăresc aproximativ opt tone, este echipat cu un sistem care îl împiedică să se balanseze, potrivit Consiliului de Turism din Zermatt.
Acesta face parte dintr-un traseu de drumeție de două zile între Zermatt și Grächen, în sudul Elveției, cu vedere spre muntele Matterhorn.
Foto Valentin Flauraud EPA",https://www.notabn.ro/elvetia-fost-inaugurat-el-mai-lung-pod-pietonal-suspendat-din-lume/,2020-03-06,About The Author
533,533,notabn.ro,"Traian Băsescu: ""Sunt drame pe care UE le poate rezolva și n-o face""","Fostul președinte al României Traian Băsescu, a avut o nouă intervenție în plenul Parlamentului European pe tema migrației din zona Mediteranei și de situația disperată a celor 14.000 de migranți aflați pe insula grecească Lesbos/Moria.
Traian Băsescu a menționat că din păcate nu a fost abordată nici problematica gravă a celor 3,5 milioane de migranți aflați în taberele precare din Turcia, a migranților din taberele din Sudul Italiei, din Malta și din alte tabere din Sudul Europei acum în prag de iarnă. Mai mult, în aceste tabere sumar amenajate se află zeci de mii de copii fragilizați de boli, de foame și de lipsa hăinuțelor groase în care să poată înfrunta iarna.
„În intervenția mea am plecat de la premisa că prima urgență este ca fluxurile de migranți din Sudul și Estul Mediteranei către Europa să fie oprit având în vedere că alți parlamentari au abordat problema asigurării materiale a migranților din tabere”, a precizat președintele.
Mai jos, intervenția din Plenul Parlamentului European de astăzi 14.11.2019:
”Domnule Președinte,
Uniunea Europeană trebuie să iasă urgent din espectativa puţin onorantă de până acum şi să acționeze energic pentru a stopa migraţia ilegală dar şi pentru a pune capăt pierderii miilor de vieţi omeneşti, copii, femei şi bărbaţi înghiţiţi în fiecare an de Marea Mediterană .
Avem mijloacele pentru a face acest lucru şi propun Comisiei Europene şi Consiliului UE să realizeze urgent un plan de acţiune bazat pe trei dimensiuni :
1.Identificarea și neutralizarea, rețelelor criminale care organizează şi transportă migranţii din Sudul şi Estul Mediteranei în Europa;
2.Implicarea forţelor navale ale statelor membre care să fie angajate în operațiunea umanitară de a opri la limita apelor teritoriale și întoarcerea ambarcațiunilor având la bord migranți în porturile de plecare. Este obligația statelor membre să blocheze transportul migranților pe Marea Mediterană la bordul unor nave supraaglomerate, lipsite de mijloace de salvare şi neautorizate pentru transport de persoane.
3.Introducerea unui sistem sever de triere a migranţilor ilegali având în vedere drepturile și obligațiile definite prin convenţiile ONU cu privire la refugiaţii de război .
Vă mulțumesc ”
PS – Blocarea accesului la mare a navelor care nu corespund standardelor de siguranță este obligatorie pentru toate statele lumii și este prevăzută în Convenția Pentru Salvarea Vieții Umane pe mare (STCW) ratificată de toate statele UE”, a mai precizat fostul președinte.",https://www.notabn.ro/traian-basescu-sunt-drame-pe-care-ue-le-poate-rezolva-si-n-o-face/,2020-03-06,About The Author
534,534,notabn.ro,Codul Administrativ a fost atacat la CCR,"USR şi PMP au atacat la Curtea Constituţională Codul Administrativ adoptat în Parlament luni, 9 iulie, de majoritatea PSD-ALDE. Parlamentarii opoziţiei consideră că prin acest document va fi politizată întreaga administraţie publică din România.
Preşedintele USR Dan Barna a declarat că pensiile speciale pentru aleşii locali introduse prin Codul Administrativ încalcă principiul egalităţii cetăţenilor în faţa legii din Constituţie.
În opinia USR şi PMP, coaliţia PSD-ALDE continuă să acorde privilegii politicienilor pentru care nu există nicio justificare, alta decât fidelizarea primarilor şi a preşedinţilor de consilii judeţene în vederea viitoarelor alegeri.",https://www.notabn.ro/codul-administrativ-a-fost-atacat-la-ccr/,2020-03-06,About The Author
535,535,notabn.ro,Discursul Regelui,"„Doamnelor şi domnilor senatori şi deputaţi,
Sunt mai bine de şaizeci de ani de când m-am adresat ultima oară naţiunii române de la tribuna Parlamentului. Am primit cu bucurie şi cu speranţă invitaţia reprezentanţilor legitimi ai poporului.
Prima noastră datorie astăzi este să ne amintim de toți cei care au murit pentru independenţa şi libertăţile noastre, în toate războaiele pe care a trebuit să le ducem şi în evenimentele din Decembrie 1989, care au dărâmat dictatura comunistă. Nu putem avea viitor fără a respecta trecutul nostru.
Ultimii douăzeci de ani au adus democraţie, libertăţi şi un început de prosperitate. Oamenii călătoresc, îşi împlinesc visele şi încearcă să-şi consolideze familia şi viaţa, spre binele generaţiilor viitoare. România a evoluat mult în ultimele două decenii.
Mersul României europene de astăzi are ca fundament existenţa Parlamentului. Drumul nostru ireversibil către Uniunea Europeană şi NATO nu ar fi fost posibil fără acţiunea, întru libertate şi democraţie, a Legislativului românesc de după anul 1989.
Dar politica este o sabie cu două tăişuri. Ea garantează democraţia şi libertăţile, dacă este practicată în respectul legii şi al instituţiilor. Politica poate însă aduce prejudicii cetăţeanului, dacă este aplicată în dispreţul eticii, personalizând puterea şi nesocotind rostul primordial al instituţiilor Statului.
Multe domenii din viaţa românească, gospodărite competent şi liber, au reuşit să meargă mai departe, în ciuda crizei economice:micii întreprinzători şi companiile mijlocii, tinerii şi profesorii din universităţi, licee şi şcoli, cei din agricultură.
Încearcă să-şi facă datoria oamenii de artă, militarii, diplomaţii şi funcţionarii publici, deşi sunt puternic încercaţi de lipsa banilor şi descurajaţi instituţional. Îşi fac datoria faţă de ţară instituţii precum Academia Română şi Banca Națională, deşi vremurile de astăzi nu au respectul cuvenit faţă de ierarhia valorilor din societatea românescă.
🙁 Sunt mâhnit că, după două decenii de revenire la democraţie, oamenii bătrâni şi cei bolnavi sunt nevoiţi să treacă prin situaţii înjositoare.
România are nevoie de infrastructură. Autostrăzile, porturile şi aeroporturile moderne sunt parte din forţa noastră, ca stat independent. Agricultura nu este un domeniul al trecutului istoric, ci al viitorului. Şcoala este şi va fi o piatră de temelie a societăţii.
Regina şi cu mine, alături de Familia noastră, vom continua să facem ceea ce am făcut întotdeauna:vom susţine interesele fundamentale ale României, continuitatea şi tradiţiile ţării noastre.
Nu m-aş putea adresa naţiunii fără a vorbi despre Familia Regală şi despre importanţa ei în viaţa ţării. Coroana regală nu este un simbol al trecutului, ci o reprezentare unică a independenţei, suveranităţii şi unităţii noastre. Coroana este o reflectare a Statului, în continuitatea lui istorică, şi a Naţiunii, în devenirea ei. Coroana a consolidat România prin loialitate, curaj, respect, seriozitate şi modestie.
Doamnelor şi domnilor senatori şi deputaţi,
Instituţiile democratice nu sunt guvernate doar de legi, ci şi de etică, simţ al datoriei. Iubirea de ţară şi competenţa sunt criteriile principale ale vieţii publice.Aveţi încredere în democraţie, în rostul instituţiilor şi în regulile lor!
❤Lumea de mâine nu poate exista fără morală, fără credinţă şi fără memorie. Cinismul, interesul îngust şi laşitatea nu trebuie să ne ocupe viaţa. România a mers mai departe prin idealurile marilor oameni ai istoriei noastre, servite responsabil şi generos.
În anul 1989, în ajutorul României s-au ridicat voci cu autoritate, venind de pe toate meridianele globului. Ele s-au adăugat sacrificiului tinerilor de a înlătura o tiranie cu efect distrugător asupra fiinţei naţiunii.
🙁 A sosit momentul, după douăzeci de ani, să avem un comportament public rupt complet şi definitiv de năravurile trecutului. Demagogia, disimularea, egoismul primitiv, agăţarea de putere şi bunul plac nu au ce căuta în instituţiile româneşti ale anului 2011. Ele aduc prea mult aminte de anii dinainte de 1989.
Se cuvine să rezistăm prezentului şi să ne pregătim viitorul. Uniţi între noi şi cu vecinii şi fraţii noştri, să continuăm efortul de a redeveni demni şi respectaţi.
Am servit naţiunea română de-a lungul unei vieţi lungi şi pline de evenimente, unele fericite şi multe nefericite. După 84 de ani de când am devenit Rege, pot spune fără ezitare naţiunii române:
Cele mai importante lucruri de dobândit, după #libertate şi #democraţie, sunt #identitatea şi #demnitatea. Elita românească are aici o mare răspundere.
Democraţia trebuie să îmbogăţească arta cârmuirii, nu să o sărăcească. România, ca şi toate ţările din Europa, are nevoie de cârmuitori respectaţi şi pricepuţi.
Nu trebuie niciodată uitaţi românii şi pământurile româneşti care ne-au fost luate, ca urmare a împărţirilor Europei în sfere de influenţă. Este dreptul lor să decidă dacă vor să trăiască în ţara noastră sau dacă vor să rămână separaţi.
Europa de astăzi este un continent în care popoarele şi pământurile nu se schimbă ca rezultat al deciziilor politicienilor. Jurământul meu a fost făcut şi continuă să fie valabil pentru toţi românii. Ei sunt toţi parte a naţiunii noastre şi aşa vor rămâne totdeauna.
Stă doar în puterea noastră să facem ţara statornică, prosperă şi admirată în lume.
Nu văd România de astăzi ca pe o moştenire de la părinţii noştri, ci ca pe o ţară pe care am luat-o cu împrumut de la copiii noştri.
Aşa să ne ajute Dumnezeu!”.
25 oct. 2011, #RegeleMihai I",https://www.notabn.ro/discursul-regelui/,2020-03-06,About The Author
536,536,notabn.ro,Transcăpăţânii - Șoseaua care străbate cerul la 2000 de metri altitudine,"Transalpina va avea, în următorii ani, nu un competitor, ci un mic frate: Transcăpăţânii – Șoseaua care străbate cerul la 2000 de metri altitudine, șerpuind ca o viperă printre bujorii de munte. Un peisaj fabulos!
Astfel, Vâlcea va beneficia de a doua şosea care urcă până la 2000 de metri altitudine. Este vorba de Transcăpăţânii, drumul care va pleca din Horezu şi se închide la Mălaia, unind, astfel, într-o iubire unică a turismului, Oltenia de sub munte cu Valea Lotrului.
Ce ar putea fi mai frumos decât acest arc rutier, care pleacă de la Mănăstirea Brâncoveanului, urcă în staţiunea Vârful lui Romani, se închină la meteora de aici, trece prin platoul Ursului, pe lângă ruinele conacului şi aeroportul Brătienilor de la Zmeuret, şi coboară în Valea Lordului Lotru?
O şosea lungă de 30 de km, care străbate cerul Vâlcii, mângâind fagii, molizii, brazii, şerpuind ca o viperă printre bujorii de munte, modelând stâncile nopţii şi culegând stele, aceasta va fi Transcăpăţânii.
Şoseaua este prinsă în strategia de dezvoltare a oraşului Horezu şi urmează a fi finanţată cu fonduri europene. Importanţa ei turistică pentru Vâlcea este epocală, cu această şosea nu credem că mai poate fi detronat judeţul de pe primul loc al turismului românesc. Ce vor însemna atunci Valea Lotrului, Oltenia de sub munte, drumul staţiunilor, schiul montan, drumeţiile … ne imaginăm oare?
„Turismul din Vâlcea nu va avea rivalitate, orice poate fi întâlnit aici, ceramica de la Horezu se va uni cu lotrii din Mălaia şi, evident, cu restul localităţilor de la Valea Lotrului. Este strategia noastră de dezvoltare, un proiect amplu, drumul există, drum montan, care este parcurs mereu cu maşini de teren, dar acest drum dorim să fie pentru toată lumea, este kilometrul zero al unui alt concept de turism, un turism global, de perspectivă şi chiar de curaj”, spune Ilie Fârtat, primarul din Horezu, scrie ramnicuvalceaweek.ro.
Sursa: ramnicuvalceaweek.ro",https://www.notabn.ro/transcapatanii-soseaua-care-strabate-cerul-la-2000-de-metri-altitudine/,2020-03-06,About The Author
537,537,notabn.ro,Azi începe Bookfest. Un milion de cărți cu reduceri până la 80%,"Salonul Internațional de Carte Bookfest este un eveniment anual organizat de Asociaţia Editorilor din România (AER), sub egida Federației Editorilor din România. În acest an se anunță a fi unul de amploare. Ediția din acest an va avea loc pe o suprafață cu 50% mai mare decât în anii trecuți, în pavilionul B2, de la Romexpo, care are peste 15.000 mp. Lucian Boia, Mircea Cărtărescu, Radu Paraschivescu, Varujan Vosganian, Vintilă Mihăilescu, Augustin Lazăr, Andrei Pleșu, Tatiana Niculescu și Veronica D. Niculescu sunt doar câteva dintre personalitățile care marchează agenda celor cinci zile de Bookfest. Copiii vor avea propriul lor Bookfest – Bookfest Junior, un spațiu dedicat exclusiv lansărilor și evenimentelor pentru cei mici. Statele Unite ale Americii sunt Invitat de Onoare
O experiență extraordinară îi așteaptă pe vizitatorii celei de-a XIII-a ediții a Salonului Internațional de Carte Bookfest, care anul acesta va avea loc în perioada 30 mai – 3 iunie, în cel mai mare spațiu expozițional de la Romexpo, pavilionul B2. Standuri considerabil mai mari decât în anii trecuți, deci și o ofertă de carte mult mai diversă, cu reduceri considerabile de preț, precum și mai multe spații de evenimente gândite astfel încât să ajute publicul să se bucure de cele mai diverse lansări de carte ale celor peste 150 de expozanți și ale Invitatului de Onoare, Statele Unite ale Americii. Vor fi circa un milion de cărți la această ediție, cu reduceri care merg până la 80% din prețul de copertă, câteva sute de evenimente, proiecții de filme și lansări de carte de care publicul se poate bucura în cele cinci zile de Bookfest, toate desfășurate pe o suprafața expozițională cu circa 50% mai mare decât la oricare dintre edițiile anterioare.
”Sunt ani de zile de când, ca mulți alți editori, am tot visat să putem primi publicul Bookfest la Romexpo în acest nou pavilion B2; sper ca și experiența vizitatorilor să fie una cu adevărat plăcută pentru că Bookfest 2018 este un eveniment organizat la cele mai înalte standarde și, îndrăznesc să spun, cu cele mai frumoase standuri dedicate cărților”, a declarat Grigore Arsene, președintele Asociației Editorilor din România, organizatorul Bookfest.
Reduceri de până la 80% la Curtea Veche Publishing
Copiii vor fi vedete ale acestei ediții, care prinde sărbătoarea de 1 iunie chiar în mijlocul celor cinci zile de Bookfest. La standul dedicat copiilor, Bookfest Junior, cât și la standurile proprii, editurile Arthur, Booklet, Cartea Copiilor, Cartier, Casa, Casa Radio, Corint Junior, Curtea Veche Publishing, Diana, Frontiera, Humanitas/Colțul H Junior, Integral, Litera, Nemi, Niculescu, Polirom, TREI / Pandora M dar și distribuitori de carte pentru copii precum Maya’s Amazing Bookland (distributor Usborne) au pregătit pentru cei mici zeci de lansări de carte, ateliere și evenimente interactive menite să-i familiarizeze cu minunata lume a cărților.
În ceea ce privește noutățile pregătite pentru această ediție de editurile participante, oferta este extrem de diversă. Astfel, editura Curtea Veche Publishing îi va aștepta pe cititori cu titluri noi din categoriile: beletristică, biografii, dezvoltare personală și psihologie practică dar și cărți pentru copii. Vizitatorii vor putea beneficia de promoția 2+1 la majoritatea titlurilor, inclusiv la noutăți, dar și de reduceri mari (între 30% și 80%) la peste 600 de titluri iar pachetele de cărți vor avea și ele 20% reducere. Printre multele titluri noi apărute la editură se numără și volumul Un strop de etrnitate, cu al cărui autor, psihosociologul francez Jacques Salome, vă veți putea întâlni la Bookfest joi, 31 mai, de la ora 18.00, la scena Arena.
Tatiana Niculescu descifrează Viața lui Arsenie Boca
Tot joi, pe scena ARENA, dar de la ora 17, procurorul general Augustin Lazăr vine pentru al doilea an consecutiv, la Bookfest ca să prezinte un nou volum, pe care l-a coordonat împreună cu Mircea Duțu și Ovidiu Predescu, Protecția juridică a patrimoniului cultural și natural, volum dedicat Centenarului Marii Uniri dar și Anului european al patrimoniului cultural. Andrei Pleșu, fost ministru al Culturii și cel care semnează ”Cuvântul de însoțire” al cărții, va fi, de asemenea, prezent la eveniment pentru a vorbi despre volumul în cauză.
Editurile Humanitas și Humanitas Fiction vor expune peste 1.000 de titluri ce vor putea fi achiziționate la reducere generală de 10%, dar edițiile de colecție vor beneficia și ele de reduceri speciale. Lucian Boia, Mircea Cărtărescu, Tatiana Niculescu, Cătălin Dorian Florescu, Radu Paraschivescu, Etgar Keret sau Domnica Petrovai sunt doar câțiva dintre autorii care pot fi regăsiți la standul Humanitas în cele cinci zile de Bookfest, pentru a-și prezenta cele mai recente apariții. Bunăoară, Cum am trecut prin comunism. Primul sfert de veac, de Lucian Boia, va fi lansat sâmbătă, pe 2 iunie, de la 12.00, iar Un om care scrie. Jurnal, 2011–2017, de Mircea Cărtărescu, va fi prezentat în aceeași zi, de la 14.30. O carte care va stârni cu siguranță multe discuții „Ei mă consideră făcător de minuni.“ Viața lui Arsenie Boca, de Tatiana Niculescu, va fi prezentată tot sâmbătă, dar de la 14.00. Necruțător critic al moravurilor, Radu Paraschivescu revine cu o nouă antologie a textelor sale despre ”excepționalismul carpatin” intitulată Două mături stau de vorbă. Scene românești, volum care va fi lansat sâmbătă, pe 2 iunie, de la 13.00. La rândul său, Humanitas Fiction celebrează SUA – Invitatul de Onoare Bookfest 2018 lansând volumul premiat cu Man Booker Prize în 2017, Lincoln între vieți, de George Saunders, carte tradusă de Radu Paraschivescu și care va fi prezentată sâmbătă, de la 12.30. Un alt eveniment editorial Humanitas Fiction pe care e bine să nu îl ratați este prezentarea cărții Și, deodată, cineva bate la ușă, a cunoscutului autor israelian Etgar Keret care va fi și prezent în standul editurii pentru lansarea care va avea loc sâmbătă, de la 15.45.
La standul editurii Nemira de la Bookfest vor putea fi găsite circa 1000 de titluri cu reducere generală de 20%, iar pachetele promoționale vor putea fi achiziționate la stand cu reduceri de până la 35%. Printre noile cărți apărute la Nemira se află și volumele Tribar, de Andra Rotaru, Jocul de-a amiba, de Tara Skurtu și Frigul (elegie), de Mihai Ignat, din colecția de poezie Vorpal, volume ce vor fi lansate sâmbătă, 2 iunie, ora 17.00, la scena Arena.
Vintilă Mihăilescu despre legătura dintre Etnogeneză și țuică
Editura Polirom a pregătit și pentru această ediție Bookfest un extrem de bogat calendar de lansări ale autorilor români și străini, care acoperă o gamă extrem de variată de domenii, de la eseistică și istori, până la sociologie, ficțiune și cărți pentru copii. Chiar din a doua zi de Bookfest, pe 31 mai, de la ora 18.00, Polirom îi așteaptă pe cei interesați la Scena ARCA pentru lansarea unei cărți eveniment: Forța civică a femeilor, coordonată de Andreea Paul, eveniment la care vor fi prezente 100 de reprezentante active ale societății civice românești. Sâmbătă, de la ora 12.00, la scena ARENA, editura propune o dezbatere pornind de la volumul lui Vintilă Mihăilescu, Etnogeneză și țuică, care va fi lansat în prezența autorului și a invitaților Mircea Vasilescu, Șerban Anghelescu și Călin-Andrei Mihăilescu. Varujan Vosganian revine în calitate de autor de ficțiune cu o reeditare a romanului Statuia comandorului, carte care va fi lansată sâmbătă, de la 12.30, la standul editurii Polirom. În colecția Biblioteca Polirom, Bogdan-Alexandru Stănescu propune câteva noutăți ale unor mari autori contemporani, Haruki Murakami, Uciderea Comandorului (I), Carlos Ruiz Zafón, Labirintul spiritelor și Yan Lianke, Zile, luni, ani, cărți care vor fi lansate vineri, pe 1 iunie, de la 18.00, pe scena ARENA. Tot vineri, pentru că este și 1 iunie, copiii sunt invitați, de la ora 16.00, să ia parte la o serie de lansări Polirom Junior, special pregătite pentru ei la standul Bookfest Junior: Pumn-de-Fier, de Mircea Pricăjan, Războiul solomonarilor, de Moni Stănilă, 25 de grame de fericire, de Massimo Vachetta și Antonella Tomaselli, și Sylvie și Bruno, de Lewis Carroll, vor fi prezentate de Bogdan-Alexandru Stănescu și de invitații săi, Veronica D. Niculescu, Moni Stănilă, Corina Anton și Mircea Pricăjan, supravegheați cu atenție de invitatul special Pumn-de-Fier.
Premiul Goncourt 2017, în standul Litera
La standul editurii Litera, vor fi disponibile peste 1000 de titluri dintre care 400 noi printre care Ordinea de zi, de Éric Vuillard, carte recompensată în 2017 cu cel mai prestigios premiu literar francez – premiul Goncourt, sau volumul Omul suspendat, al autorului Saul Bellow, laureat al Premiului Nobel pentru Literatură în anul 1976. De 1 iunie, Litera mică pregătește o serie de suprize și evenimente pentru cei mai mici dintre cititori. Printre noutăți se vor afla, în premieră la Bookfest, și bestsellerurile clubului de carte dedicat copiilor și adolescenților – Clubul Printre Litere: Povești de seară pentru fete rebele 2, noile apariții din colecția Micul Zen: Motoraș, un iepuraș fără astâmpăr; Nu mi-e somn!; Mă relaxez cu Anda, micuța panda! și Rina Ursulina e furioasă dar și Pookie puiul mamei din seria Aventuri de la Ham Hotel.
Peste 400 de titluri vor putea fi găsite și la standul editurii Vremea iar reducerile sunt de 20% la absolut toate titlurile. Editura Niculescu vine la Bookfest cu peste 500 de titluri, reduceri între 20 – 50% la orice titlu, 50% reducere la titluri din Colecţia de Dezvoltare Personală, pachete promoţionale la preţuri speciale și o varietate de titluri interesante, disponibile la preţuri unice de 5 şi 10 lei. Vizitatorii vor găsi la stand o zonă dedicată cărţilor în limba engleză, titluri noi şi reduceri substanţiale de până la 50% la cărţile Oxford University Press. Cu ocazia lansării volumului Zece îngeri mititei, de Florentina Chifu, care va avea loc joi, 31 mai, de la ora 18, la standul Bookfest Junior, vizitatorii vor beneficia de 30% reducere la achiziţionarea cărţii. Totodată, editura oferă 30% reducere la achiziţionarea cărţilor din colecţia „Întrebări MARI şi mici“, în ziua lansării dedicate, care va avea loc vineri, 1 iunie 2018, la ora 18:00. Prin achiziţionarea oricăreia dintre seriile „Întrebări MARI şi mici“ sau „Caută şi Găseşte“ ale NICULESCU Kids, vă calificați automat în Tombola „Piticii curioşi“, unde puteți câştiga un Microscop “National Geographic”.
Alte oferte de neratat:
Editura For You va fi prezentă cu 350 de titluri și cu reduceri de 20-50%, precum și numeroase pachete promoționale cu prețuri variind între 60 și 120 de lei.
Editura Casa Radio vine la Bookfest cu reduceri de peste 60% la apariţiile din Colecţia de teatru radiofonic Fonoteca de Aur, seriile Shakespeare, Molière, Goldoni, Ibsen, Hugo iar la stand vizitatorii vor putea găsi peste 140 de titluri.
Editura Linghea va fi prezentă cu circa 110 titluri cu reducere generală de 20% iar, la achiziționarea a trei cărți, una va fi gratuită.
Editura Baroque Books aduce la Bookfest peste 150 de titluri cu reduceri cuprinse între 10% și 60%.
Editura Cartea Copiilor va prezenta la stand aproximativ 120 de titluri cu reduceri cuprinse între 25% și 30%.
Editura Cetatea de Scaun Târgoviște acordă reduceri de 30% la cele circa 300 de titluri care vor fi disponibile la stand.
La fel ca la toate evenimentele Bookfest, intrarea publicului va fi liberă atât în cadrul Salonului de Carte, cât și la toate evenimentele și proiectele interactive programate pe durata acestuia. Programul de vizitare va fi: miercuri, 30 mai — 10:00-20:00; joi, 31 mai — 10:00-20:00; vineri, 1 iunie— 10:00-21:00; sâmbătă, 2 iunie — 10:00-21:00; duminică, 2 iunie — 10:00-20:00.
Salonul Internațional de Carte Bookfest este organizat de Asociaţia Editorilor din România, sub egida Federației Editorilor din România, cu sprijinul Ministerului Culturii și Identității Naționale și al Ambasadei Statelor Unite ale Americii din București. Pentru al treilea an consecutiv, Salonul Internațional de Carte Bookfest este organizat sub Înaltul Patronaj al Președintelui României.
Parteneri: Julius Meinl, Cumpăna, Klarmedia (partener monitorizare presă), Cris-Tim. Parteneri media: Hotnews.ro, Radio România Cultural, Observator Cultural, Accente, Sinteza.
Bookfest este cel mai important salon de carte din România şi singurul eveniment al industriei editoriale care a reuşit să capete o dimensiune internaţională marcantă. La Salonul Internațional de Carte Bookfest de anul trecut (București, 24-28 mai 2017) au fost prezente peste 150 de expozanți, programul celor cinci zile cuprinzând peste 400 de evenimente, de la lansări şi dezbateri până la proiecţii cinematografice şi evenimente interactive. Invitat de onoare al acestei ediții a fost Suedia, fiind prezente nume precum Mårten Spångberg, Stina Wirsén, Cecilia Hansson, Athena Farrokhzad, Majgull Axelsson și Fredrik Backman. La edițiile internaționale anterioare țările invitate au fost: Spania, Ungaria, Franța, țările de limbă germană (Germania, Austria, Elveția), Polonia, Cehia și Israel.
Salonul de Carte Bookfest are ediții locale în Timișoara, Cluj-Napoca, Tîrgu Mureș, Iași, Brașov și o altă ediție internațională la Chișinău.",https://www.notabn.ro/azi-incepe-bookfest-un-milion-de-carti-cu-reduceri-pana-la-80/,2020-03-06,About The Author
538,538,notabn.ro,Seară fără goluri în Liga Campionilor,"Contrar așteptărilor, optimile FC Liverpool-Bayern Munchen și Olympique Lyonnais-FC Barcelona s-au încheiat cu scorul de 0-0, astfel că totul se va decide peste trei săptămâni.
Pe Anfield Road, Bayern a început bine, dar, din minutul 20, Liverpool a fost echipa mai periculoasă. După o primă repiză cu ritm, ambele formații au fost precaute în partea secundă. În total, Liverpool și Bayern au tras de 25 de ori, însă doar 3 mingi au fost cadrate pe spațiul porții. Cu Van Dijk suspendat, managerul gazdelor, Jurgen Klopp, este mulțumit că nu a încasat gol, în timp ce antrenorul oaspeților, Niko Kovac, a declarat că obținerea unui rezultat de egalitate a reprezentat îndeplinirea obiectivului.
În Franța, fără capitanul Nabil Fekir, Lyon a avut două ocazii în primele zece minute, între care și o bară, apoi s-a bazat doar pe contraatacuri. Dintre cele 25 de șuturi ale Barcelonei, doar 5 au fost pe poarta lui Anthony Lopes. De multe ori presat de cel puțin doi adversari, Messi a făcut un meci bun, spre deosebire de colegii din ofensivă, Ousmane Dembele și Luis Suarez. În deplasările din Liga Campionilor, uruguayanul a marcat ultima oară în septembrie 2015.
Ultimele două meciuri tur din faza optimilor de finală sunt programate în această seară, de la ora 22:00, Atletico Madrid-Juventus Torino și Schalke-Manchester City.",https://www.notabn.ro/seara-fara-goluri-in-liga-campionilor/,2020-03-06,About The Author
539,539,notabn.ro,A murit diplomatul Mihnea Constantinescu,"Mihnea Constantinescu s-a stins noaptea trecută într-un spital din străinătate, conform unei declaraţii a ministrului de externe, Teodor Meleşcanu. Constantinescu avea 56 de ani şi a fost, pe rând, asistent personal al premierului Petre Roman, director de cabinet al premierului Theodor Stolojan (1991-1992), purtător de cuvânt al Guvernului (1991-1992), director de cabinet al premierului Nicolae Văcăroiu, ministru de stat pentru reforma economică în acelaşi guvern Văcăroiu.
A fost director de cabinet si consilier al ministrului de externe de atunci Mircea Geoană (1996-1998), director de cabinet al premierului Adrian Năstase (2004) şi apoi director de cabinet al premierului Călin Popescu-Tăriceanu (2005-2008), dată după care îndeplineşte funcţia de ambasador cu însărcinari speciale în cadrul Ministerului Afacerilor Externe.
În mai 2012, Mihnea Constantinescu a fost numit de premierul Victor Ponta în postul de consilier de stat.",https://www.notabn.ro/a-murit-diplomatul-mihnea-constantinescu/,2020-03-06,About The Author
540,540,notabn.ro,Renate Weber a fost aleasă de Parlament Avocatul Poporului,"Deputații și senatorii au votat în plenul reunit numirea Renatei Weber ca Avocat al Poporului. Propunerea acesteia pentru funcţie a fost făcută de către ALDE. Renate Weber a fost europarlamentar ALDE în mandatul trecut.
PNL, USR și UDMR l-au susținut pe fostul consilier prezidențial, clujeanul Peter Eckstein Kovacs.",https://www.notabn.ro/renate-weber-este-noul-avocat-al-poporului/,2020-03-06,About The Author
541,541,notabn.ro,"Experții din Nepal vor măsura, din nou, Everestul. Se crede că muntele este mai mic cu …3 metri!","Potrivit The Telegraph, experții din Nepal se pregătesc să măsoare, din nou, înălțimea Muntelui Everest, cel mai înalt de pe planetă, pentru a confirma sau infirma ipoteza lansată de unii oameni de știință care susțin că muntele a avut de suferit și ar fi mai mic cu 3 metri după cutremurul din Nepal (aprilie 2015), ce a avut o magnitudine de 7,8, pe scara Richter, cel mai mare dezastru din ultimii 80 de ani din Nepal. Din cauza cutremurului, unele regiuni din Nepal și-au modificat înălțimea cu până la 10 metri, susțin geomorfologii din acest stat, situație care ar putea fi valabilă și în cazul Muntelui Everest.
Echipa de specialişti desemnată de Guvernul din Nepal va calcula înălţimea muntelui cu ajutorul unui nou sistem global de navigare prin satelit.",https://www.notabn.ro/expertii-din-nepal-vor-masura-din-nou-everestul-se-crede-ca-muntele-este-mai-mic-cu-3-metri/,2020-03-06,About The Author
542,542,notabn.ro,",,Salvatorii"" și stânga radicală","Autor: Adrian Papahagi
Fiindcă uzurpă mecanisme religioase (singurele care pot determina atașamente profunde, fiindcă sufletul omenesc este religios, nu politic sau material), stânga radicală detestă religia, așa cum impostura urăște legitimitatea.
Nevoia de a fi salvat este indisociabilă de natura căzută a omului. Afectați de corupția fizică și morală, sperăm să fim salvați măcar la capătul acestei vieți. Creștinii știu că salvarea se poate produce prin credință și virtute, sub efectul harului. Ei mai știu că mântuirea e personală, nu colectivă.
Deși neagă natura căzută a omului (pe care îl consideră bun de la natură), stânga politică ne propune salvarea de lumea coruptă în care trăim. Fiindcă refuză lumea de dincolo, ea ne promite salvarea aici, în această lume, adică raiul pe pământ. Fiindcă nu recunoaște virtuțile creștine, harul și credința, stânga propune salvarea cu forța, prin violență politică și voluntarism social. În fine, salvarea propusă este colectivă, nu personală.
Fiindcă vrea să salveze omul aici și fiindcă îi neagă natura căzută, radicalismul politic stângist este utopic și inuman; salvarea omului acum și aici de propria natură înseamnă abolirea utopică a naturii umane, adică dezumanizare și inumanitate, după cum s-a văzut sub comunism.
De la Comitetul Salvării Publice (guvernul Franței sub Teroarea iacobină/comunistă din 1793-1794) la Frontul Salvării Naționale (1989-90) și Uniunea Salvăm România, nu au lipsit salvatorii. Deși îi despart multe, salvatorii se aseamănă într-un punct esențial: afectul anticreștin.
Din 1793 încoace, radicalismul anticreștin s-a dovedit mereu un excelent indicator al totalitarismului.
Sigur, useriștii radicali de azi vor respinge comparația cu feseniștii de odinioară, deși se mândresc că sunt, ca Ion Iliescu, liber-cugetători.",https://www.notabn.ro/salvatorii-si-stanga-radicala/,2020-03-06,About The Author
543,543,notabn.ro,Dreapta conservatoare din Polonia a câştigat alegerile parlamentare,"Actualizare. PiS, Partidul Lege şi Justiţie, a câştigat alegerile parlamentare conform sondajelor apărute la momentul închiderii urnelor. PiS ar fi obţinut peste 43% din voturi.
Polonezii au votat duminică la alegeri parlamentare al căror învingător va fi potrivit sondajelor partidul de guvernământ Lege și Justiție (PiS), condus de Jaroslaw Kaczynski, formațiune cunoscută pentru politicile social conservatoare, care au redus sărăcia. Aceleași sondaje de opinie arată însă că PiS ar putea pierde majoritatea absolută de care s-a bucurat ultimii patru ani. Este de așteptat ca partidele de opoziție de centru și stânga, conduse de Coaliția Civică a președintelui Consiliului European, Donald Tusk, să câștige un număr aproape egal de mandate în noul Parlament. Cu patru ore înainte de închiderea centrelor de votare, participarea la vot era de 45,9%, cu aproape 7% mai mare decât în 2015.
Partidele de opoziţie din ţară şi Uniunea Europeană au criticat vehement Partidul Lege şi Dreptate, afirmând că a subjugat sistemul judiciar şi mass media şi că a făcut din Polonia o ţară mai puţin tolerantă faţă de minorităţi.
Opozitia de la Varsovia a primit un impuls de ultim moment dupa ce Olga Tokarczuk, care a primit joi Premiul Nobel pentru Literatura, a indemnat polonezii sa aleaga cu intelepciune „intre democratie si autoritarism”, adaugand ca acesta este „cel mai important” scrutin post-comunist.
Aflat la putere inca din 2015, partidul de guvernamant Lege si Justitie (PiS), condus de Jarosￅaw Kaczynski, a cautat sa mobilizeze alegatorii din mediul rural, promovand valorile familiale si introducand o serie de masuri de protectie sociala, inclusiv cresterea pensiilor si salariului minim.",https://www.notabn.ro/dreapta-conservatoare-din-polonia-a-castigat-alegerile-parlamentare/,2020-03-06,About The Author
544,544,notabn.ro,"Acordarea de premii pentru elevi, sportivi, aprobarea de noi cetățeni de onoare ai județului pe masa consilierilor","Art.1. Se convoacă Consiliul Judeţean Bistriţa-Năsăud în şedinţă ordinară la data de 27 noiembrie 2017, orele 16ºº, în sala de şedinţe a Palatului Administrativ al judeţului Bistriţa-Năsăud, cu următorul proiect al ordinii de zi:
Aprobarea procesului-verbal al ședinței ordinare a Consiliului Județean Bistrița-Năsăud din data de 30 octombrie 2017.
Aprobarea procesului-verbal al ședinței de îndată a Consiliului Județean Bistrița-Năsăud din data de 2 noiembrie 2017.
Aprobarea procesului-verbal al ședinței extraordinare a Consiliului Județean Bistrița-Năsăud din data de 10 noiembrie 2017.
Proiect de hotărâre privind rectificarea bugetului judeţului Bistriţa-Năsăud pe anul 2017 și a estimărilor pe anii 2018-2020.
Inițiator: Emil Radu Moldovan – președintele Consiliului Județean Bistrița-Năsăud
Proiect de hotărâre privind acordarea premiilor elevilor și sportivilor din județul Bistrița-Năsăud care au obținut rezultate deosebite în anul 2017.
Inițiator: Emil Radu Moldovan – președintele Consiliului Județean Bistrița-Năsăud
Proiect de hotărâre privind aprobarea Regulamentului de acordare a stimulentelor financiare pentru elevii din instituțiile de învățământ din judeţul Bistriţa-Năsăud care au obținut premiul I la etapa județeană a Olimpiadelor Naționale Școlare.
Inițiator: Emil Radu Moldovan – președintele Consiliului Județean Bistrița-Năsăud
Proiect de hotărâre privind acordarea stimulentelor financiare de către Consiliul Judeţean Bistriţa-Năsăud elevilor din instituțiile de învățământ din judeţul Bistriţa-Năsăud, care au obținut premiul I la etapa județeană a Olimpiadelor Naționale Școlare pentru anul 2017.
Inițiator: Emil Radu Moldovan – președintele Consiliului Județean Bistrița-Năsăud
Proiect de hotărâre privind acordarea în anul 2017 a Titlului de ,,Cetăţean de Onoare al Judeţului Bistriţa-Năsăud” domnului profesor universitar doctor IOAN LUMPERDEAN.
Inițiator: Emil Radu Moldovan – președintele Consiliului Județean Bistrița-Năsăud
Proiect de hotărâre privind acordarea în anul 2017 a Titlului de ,,Cetăţean de Onoare al Judeţului Bistriţa-Năsăud” doamnei ALEXANDRINA VASILICHI.
Inițiator: Emil Radu Moldovan – președintele Consiliului Județean Bistrița-Năsăud
Proiect de hotărâre privind acordarea în anul 2017 a Titlului de ,,Cetăţean de Onoare al Judeţului Bistriţa-Năsăud” doamnei ANUŢA CĂTUNA.
Inițiator: Emil Radu Moldovan – președintele Consiliului Județean Bistrița-Năsăud
Proiect de hotărâre privind acordarea în anul 2017 a Titlului de ,,Cetăţean de Onoare al Judeţului Bistriţa-Năsăud” domnului General de brigadă doctor VIRGIL-OVIDIU POP.
Inițiator: Emil Radu Moldovan – președintele Consiliului Județean Bistrița-Năsăud
Proiect de hotărâre privind acordarea în anul 2017 a Titlului de ,,Cetăţean de Onoare al Judeţului Bistriţa-Năsăud” domnului DOREL GOIA.
Inițiator: Emil Radu Moldovan – președintele Consiliului Județean Bistrița-Năsăud
Proiect de hotărâre privind constituirea comisiilor de evaluare şi de soluţionare a contestaţiilor în vederea evaluării finale a managementului la Complexul Muzeal Bistrița-Năsăud.
Inițiator: Emil Radu Moldovan – președintele Consiliul Județean Bistrița-Năsăud
Proiect de hotărâre privind stabilirea studenţilor care beneficiază de burse de excelență, burse de merit și burse de ajutor social pentru anul universitar 2017-2018.
Inițiator: Emil Radu Moldovan – președintele Consiliul Județean Bistrița-Năsăud
Proiect de hotărâre privind stabilirea preţurilor medii la produsele agricole în lei şi a arendei stabilită potrivit legii, în natură, precum şi pentru producţia de masă verde obţinută pe pajişti pentru anul 2018.
Inițiator: Vasile Puica – vicepreședintele Consiliul Județean Bistrița-Năsăud
Proiect de hotărâre privind aprobarea constituirii unui drept de superficie în favoarea judeţului Bistriţa-Năsăud asupra imobilului proprietate privată situat în localitatea Colibița, judeţul Bistriţa-Năsăud, nr. cadastral 25348, Comuna Bistrița Bîrgăului.
Inițiator: Emil Radu Moldovan – președintele Consiliul Județean Bistrița-Năsăud
Proiect de hotărâre privind repartizarea pe unităţi administrativ-teritoriale a sumelor defalcate din taxa pe valoarea adăugată pentru echilibrarea bugetelor locale şi a sumelor alocate din cote defalcate din impozitul pe venit pentru echilibrarea bugetelor locale, în vederea întocmirii proiectelor de buget pe anul 2018, în baza Scrisorii cadru a Ministerului Finanţelor Publice privind contextul macroeconomic, metodologia de elaborare a proiectelor de buget pe anul 2018 şi a estimărilor pentru anii 2019-2021.
Inițiator: Emil Radu Moldovan – președintele Consiliul Județean Bistrița-Năsăud
Proiect de hotărâre privind aprobarea atribuirii unor licenţe de traseu pentru servicii de transport public judeţean de persoane prin curse regulate speciale.
Inițiator: Emil Radu Moldovan – președintele Consiliului Județean Bistrița-Năsăud",https://www.notabn.ro/acordarea-de-premii-pentru-elevi-sportivi-aprobarea-de-noi-cetateni-de-onoare-ai-judetului-pe-masa-consilierilor/,2020-03-06,About The Author
545,545,notabn.ro,"28,7 kilometri din Autostrada Transilvania, între Aiud şi Turda, sunt dați în folosință din această seară","28,7 kilometri, între Aiud şi Turda, ale autostrăzii Sebeş-Turda, vor fi deschise circulaţiei luni seara, la patru ani de la demararea lucrărilor, după ce cele două tronsoane au fost recepţionate luni de către Compania Naţională de Administrare a Infrastructurii Rutiere (CNAIR).
Comisia CNAIR a recepţionat mai întâi lotul 4 al autostrăzii, tronson care face legătura între Decea şi Turda şi are o lungime de 16,3 kilometri. În condiţiile în care lotul 4 are descărcarea prin lotul 3, el nu ar fi putut fi dat circulaţiei dacă nu ar fi fost recepţionat şi acest tronson, în lungime de 12,45 kilometri, situat între Aiud şi Decea, lucru care s-a şi întâmplat tot în cursul zilei de luni.
,,S-a recepţionat şi lotul 3 şi, în scurt timp, în seara asta (luni – n.r.) sperăm să dăm şi drumul la circulaţie”, a declarat purtătorul de cuvânt al CNAIR, Alin Şerbănescu. El a estimat că acest lucru se va întâmpla în jurul orei 20,30.
Antreprenorul lotului 3 a fost Tirrrena Scavi, iar constructorul pentru lotul 4 Asocierea Porr Construct SRL, Porr Bau GmbH.
În ceea ce priveşte loturile 1 şi 2, stadiul lucrărilor este apreciat la aproximativ 50%.
Autostrada Sebeş – Turda ar fi trebuit să fie finalizată în 2016, potrivit planurilor iniţiale. Proiectul ,,Construcţia autostrăzii Sebeş-Turda” presupune execuţia a 70 de kilometri de autostradă, ce vor asigura o legătură directă şi rapidă între Autostrada A1, Sibiu – Nădlac, parte din Coridorul IV Pan-European, şi Autostrada A3, numită şi Autostrada Transilvania.",https://www.notabn.ro/287-kilometri-din-autostrada-transilvania-intre-aiud-si-turda-sunt-dati-in-folosinta-din-aceasta-seara/,2020-03-06,About The Author
546,546,notabn.ro,"Dacian Cioloș: Prezidențiabilul PLUS va fi ales prin vot electronic, în perioada 22-27 iulie","Dacian Cioloș a anunțat, la finalul Consiliului Național al PLUS, că a fost decis ca prezidențiabilul partidului să fie ales prin vot electronic de către toți membrii formațiunii, în perioada 22-27 iulie. Ulterior vor fi negocieri cu USR pentru a decide candidatul Alianței la prezidențiale.
„Legat de organizarea PLUS, suntem în plin proces de organizare a partidului în teritoriu. Săptămâna aceasta se încheie prima etapă a constituirii organizațiilor locale ale partidului. Obiectivul nostru e să finalizăm acest proces până la începutul lunii august. În felul acesta vom pregăti Convenția Națională a PLUS care va avea loc la începutul lunii decembrie. Acum finalizăm acest proces, încât să ne pregătim pentru alegerile locale și parlamentare de anul viitor. Legat de alianța cu USR eu sunt convins că vom încheia negocierile în cel mai scurt timp. Nu negociem posturi, așa cum lasă unii să se înțeleagă, nu există un blocaj, ci căutăm cele mai bune soluții pentru ca alinața să constituie o alternativă politică. Atât PLUS, cât și USR sunt membri ai familiei politice Reînnoim Europa. Vă promit că vom reînnoi și România”, a afirmat Dacian Cioloș, într-o conferință de presă susținută sâmbătă la finalul ședinței Consiliului Național al PLUS, potrivit Mediafax.
El a adăugat că tot prin vot electronic toți membrii PLUS vor alege și candidatul formațiunii la funcția de primar general al Capitalei.
„Am declanșat procedura de selecție a candidatului partidului pentru președinția României și a candidatul la Primăria Generală. Noi am decis să alegem prin vot direct al tuturor membrilor. De aceea va dura două săptămâni. Cei care doresc să candideze se pot înscrie în perioada următoare. De pe 22 și până pe 27 iulie vom avea vot deschis, electronic, pentru candidații la președinția României și a celui la Primăria Generală a Capitalei”, a explicat Cioloș.",https://www.notabn.ro/dacian-ciolos-prezidentiabilul-plus-va-fi-ales-prin-vot-electronic-in-perioada-22-27-iulie/,2020-03-06,About The Author
547,547,notabn.ro,Orban sau Bușoi?,"În mai puțin de două săptămâni, PNL joacă o carte importantă. Poate ultima. După un nefiresc de lung interimat, partidul are șansa să-și aleagă o conducere și un lider care să-l mențină la un nivel bun în următoarele cicluri de alegeri. PNL poate să înceapă un proces de modernizare sau momentul să fie de început al sfârșitului. Probabil că mulți nu iau în calcul un astfel de scenariu, însă mișcările și schimbările politice din majoritatea democrațiilor au loc la intervale mult mai scurte de timp, iar PNL se află într-un moment delicat.Orice greșeală îi poate fi fatală. Faptul că înaintașii liberali au făcut ce au făcut nu mai este o garanție pentru alegători, că astăzi conducătorii liberali ar merita să conducă țara.
Astăzi istoria unui partid nu mai este un atu pentru organizație.
Sigur că pe lângă mult parfumata perioadă interbelică, partidele duc în spate și istoria recentă, care este compusă din faptele liberalilor, unele greu de uitat: divizări ale partidului(la un moment dat erau peste zece aripi liberale),alianțe politice nocive, prestații guvernamentale mai mult decât modeste, incosistență doctrinară, alegeri interne în care au funcționat mereu cooperative și multe altele ce privesc integritatea conducătorilor sau performanța acestora. Avem mulți “vechi liberali”, care mai bine de două decenii ne-au cântat liberalismul și azi sunt parte a frăției cu PSD sau chiar sunt membri socialiști cu acte (ex.C.P. Tăriceanu, Teodor Meleșcanu, Varujan Vosganian, Radu Stroe, Diana Tușa).Am văzut la ultimile alegeri locale o atitudine nefirească a PNL, prin care revendica poziția de singur partid de dreapta și că ceilalți ar avea obligația să le susțină candidații, dat fiind alegerea primarilor din primul tur. Așa s-a pierdut și Primăria Capitalei. Cu ce este mai îndreptățit un partid mare să ceară votul pentru administrarea orașului decât un partid mic sau un candidat independent? S-a văzut că nu partidele influențează dezvoltarea comunităților, ci foarte punctual anumite persoanlități. N-are nicio legătură vechiul PNL cu ce se întâmplă la Cluj-Napoca. Orașul se dezvoltă fiindcă are un primar bun, iar PNL-ul i-a fost mai mult opozant decât partener. Astfel, partidul n-a înțeles la ultimile cicluri de alegeri, că spre deosebire de alte perioade electorale, când numele și sigla au contat decisiv în câștigarea unor alegeri, astăzi doar cei profesioniști și buni agenți electorali pot propulsa partidul. Nimeni nu mai primește cecuri în alb doar că își arată carnetul de partid. El nu mai are mare valoare. Valoarea o dau oamenii. Ai oameni buni, câștigi, n-ai, te duci la fund. E și motivul pentru care din două partide mari, PNL s-a ales cu unul mediu, iar dacă nu face ce trebuie, o să fie unul mic. Alegerea într-un procent foarte mare a președinților județeni din fostul PNL nu mă face foarte optimist față de performanțele electorale care vor veni. Sper că Ludovic Orban va avea înțelepciune, iar în deciziile pe care le va lua să primeze performanța. Mulți conducători ai filialelor județene sunt absolut șterși și nimeni nu știe ce vor să facă ei în politică. Unii dintre ei sunt amici de-o viață cu conducătorii PSD. Astăzi, mai multe partide se revendică de dreapta, iar entuziasmul membrilor USR, susținerea largă a unei părți care a votat PDL/PNL de-a lungul timpului pentru Dacian Cioloș, s-ar putea să schimbe radical situația în alegerile viitoare.
Seriozitatea unui partid ține și de momentele când au loc alegeri și mă așteptam la o competiție între doi sau mai mulți oameni serioși.
Să luăm cazul Cristian Bușoi. Pentru mine este greu de înțeles cum un personaj ca el găsește într-un partid cu experiență politică mare, adepți care să-l susțină pentru funcția de președinte. Personal n-am absolut nimic cu el, dar oamenii mai trebuie să se așeze la locul lor. Adică el vrea să coordoneze oameni ca Emil Boc, Ilie Bolojan, Gheorghe Flutur, Mircea Hava. Oare ce i-ar putea învăța Bușoi? Spre deosebire de el, aici avem de-a face cu oameni care au implementat politici de management public și politic ani de zile în zonele lor și chiar la nivel de țară, care ar putea conduce un partid și totuși stau pe poziția care li se potrivește. Un alt aspect este legat de aparițiile (foarte dese) la Antena 3 împreună cu alți socialiști, nu fac decât să ne amintească de aventurile amoroase(ca să nu le spunem trădări) ale PNL cu PSD, din trecutul recent și nu numai.
Când văd ce se întâmplă, deja îmi doresc să revină politicenii anilor 90. De care eram nemulțumit, desigur.
Acaparararea organizației Capitalei și a unor organizații județene întregi de către foștii liberali, arată forța cooperativelor, care se activează în momentele decisive(probabil că având susținerea lui Atanasiu, simbolul cooperativei în PNL, Bușoi s-a și văzut președinte). Foștii pedeliști au condus Bucureștiul și sectoarele, având o organizație foarte puternică, cu rezultate foarte bune chiar și atunci când au pierdut cu Vasile Blaga, adunând peste 40% din voturi, în timp ce fostul PNL, pe valurile “marii creșterii economice” erau undeva la 10%. Anul trecut foștii liberali au îngropat orice șansă pentru ca partidul încă nefuzionat, să obțină un rezultat bun. Sigur că după succesul lui Klaus Iohannis, se deschidea o nouă șansă ca dreapta să preia Capitala. Unul din candidați a fost Cristian Bușoi, care, la fel ca și astăzi, vroia un lucru cu care nu avea nicio legătură. Nici nu știu dacă e bucureștean, știu că aparținea de organizația Mehedinți(de unde prietenia cu interlopii de la PSD), iar pe urmă a aparținut de organizația Timiș. Dar a vrut să fie primarul bucureștenilor, iar astăzi vrea să fie președintele PNL.
Nu aș vota un PNL condus de un președinte care a fost propus de Victor Ponta și numit de acesta la conducerea CNAS.
Inițial am crezut că partidul va face o mișcare politică asemănătoare cu cea a lui Valeriu Stoica, care a cedat poziția de președinte în favoarea lui Stolojan pentru a resuscita partidul. Atunci partidul s-a relansat și a câștigat. Din punct de vedere al strategiei politice, un lider nou cu carismă, gen Dacian Cioloș, poate ar fi produs aceeași relansare a partidului, dar acum vorbim de o realitate care nu se mai schimbă: ori Bușoi, ori Orban. Ludovic Orban poate aduna partidul și să-l facă funcțional așa cum funcționa PDL, dacă ne referim la managementul politic. Adică rigoare, ordine, mobilizare. Având în spate susținerea celor o mie de primari, partidul se poate consolida. Sper că și unii membri, care au votat-o pe Alina Ghorghiu președinte al partidului, în dauna lui Orban, să le fi venit mintea la cap. Totuși. Mai mult, Ludovic Orban a fost mereu consecvent și nu a coabitat cu PSD, lucru care pentru mine contează cel mai mult.
Ludovic Orban merită să fie președintele PNL.
Alegerile pentru Parlamentul European nu vor marca un succes al PNL, din mai multe motive, dar un succes la prezidențialele de la sfârșitul lui 2019 va mobiliza partidul la maxim pentru alegerile locale. Alegerea primarilor va avea loc la câteva luni după prezidențiale, iar Orban va putea ține active grupurile de militanți. Un succes, previzibil de altfel, al lui Klaus Iohannis, va putea transforma PNL într-o mașinărie care să-i aducă succesul la alegerile locale, ceea ce își dorește Ludovic Orban. De altfel e suficient să câștige Primăria Capitalei pentru a fi declarat învingător. Oricum marile orașe din Transilvania sunt ca și câștigate. Drumul rămâne unul complicat. Pe partea dreaptă avem alergători foarte fresh însă nici ei nu pot singuri. Împreună vor putea.
Alin Seserman",https://www.notabn.ro/orban-sau-busoi/,2020-03-06,About The Author
548,548,notabn.ro,Începe ROLAND GARROS !,"Duminică debutează la Paris cea de-a 116-a ediţie a Internaţionalelor Franţei la tenis. Meciurile de pe tabloul principal se vor desfăşura în perioada 28 Mai 2017 -11 Iunie 2017, calificările începând cu o săptămână mai devreme faţă de debutul oficial al competiţiei. Premiile totale de anul acesta însumează 36 de milioane de Euro, câştigătorii turneului, atât la masculin cât şi la feminin, vor primi 2,1 milioane Euro, iar finaliştii vor pleca de la Paris cu 1 milion de Euro, tragerea la sorţi având loc astăzi la prânz. Pe tabloul masculin, prin neparticiparea lui Federer, spaniolul Rafael Nadal deşi este doar cap de serie nr. 6 în acest an, porneşte ca favorit pentru câştigarea celui de-al 10-lea French Open din carieră. Jucătorul iberic vine după un sezon pe zgură excelent, cu două titluri de Masters 1000 câştigate la Monte Carlo şi Madrid şi un trofeu ATP Seria 500 cucerit la Barcelona. Liderul clasamentului mondial, britanicul Andy Murray nu traversează un moment bun, zgura nefiind suprafaţa sa favorită, jocul lui scârtâind în această perioadă. Sârbul Novak Djokovic ajunge la Paris dupa finala de Masters 1000 pierdută de la Roma, dar cu un sponsor al echipamentului sportiv nou (Lacoste) şi un antrenor nou în persoana fostului lider mondial, americanul Andre Agassi, câştigător al trofeului muşchetarilor în 1999. În primii 8 la turneul parizian pot sa apară Stan Wawrinka învingător aici în 2015, Key Nishikori, Milos Raonic sau reprezentanţii noii generaţii, Dominic Thiem (cu jocuri solide pe zgură, finală pierdută la Madrid contra lui Nadal, dar revanşa luată dupa numai o săptămână la Roma) sau proaspătul cel mai tânăr câştigător de Masters 1000 de la Roma, germanul Alexander Zverev. În competiţia feminină, jucătoarea noastră Simona Halep este dată de casele de pariuri şi de către specialişti ca mare favorită la cucerirea trofeului, asta după ce la cele trei turnee pe zgură la care a participat nu a ieşit mai devreme de semifinale (Stuttgart) din turneu, cucerind pentru a doua oară consecutiv titlul la Madrid şi pierzând finala de la Roma la finele saptămânii trecute. Să nu uităm totuşi că sportiva din Constanţa a suferit o accidentare la ligamente în ultimul meci disputat, lucru care nu ne dă certitudinea că poate evolua la Paris sau că o poate face la capacitate maximă, ultima prezenţă a sa în primele patru la un turneu de Grand Slam fiind în semifinala din 2015 de la US Open, pierdută atunci în faţa celei ce devenea campioană în acel an, italianca Flavia Penetta. Absenţa Serenei Williams, jocul neconvingător pe zgură a lui Angelique Kerber şi a Karolinei Pliskova, ne pot da un tablou al fazelor avansate unde le putem vedea pe Elina Svitolina (câştigatoare anul acesta la Taipei, Dubai, Istanbul şi Roma) sau Kristina Mladenovic cu finale pe zgură pierdute primavara aceasta la Stuttgart şi Madrid. În ceea ce priveşte participarea românească, pe tabloul masculin, Marius Copil dă piept astăzi, în ultimul tur al calificărilor de polonezul Peter Gojowczyk (27 de ani, 141 ATP), iar Ana Bogdan în competiţia feminină se va duela sâmbătă pentru un loc pe tabloul principal cu franțuzoiaca Virginie Razzano (276 WTA). Pe lângă Simona Halep, pe tabloul feminin le vom vedea pe Irina Camelia Begu, Monica Niculescu şi Sorana Cârstea ( cu rezultate bune pe zgură în 2017, sferturi de finală la Istanbul, Madrid, Nurnberg). Sperăm cu toţii să ne bucurăm în următoarele două săptămâni de meciuri spectaculoase, cu mingi care să facă deliciul telespectatorilor, meciuri care vor fi transmise în România pe canalele Eurosport 1 şi Eurosport 2.
MIHAI SĂRMĂŞAN",https://www.notabn.ro/incepe-roland-garros/,2020-03-06,About The Author
549,549,notabn.ro,Iarna domnește încă în Munții Rodnei. Album foto,"Deși suntem la mijlocul primăverii, iar în zonele joase de relief, florile și pomii fructiferi sunt în floare, în regiunile montane înalte, iarna încă se încăpățânează să reziste în ciuda temperaturilor ridicate. Astfel, culmile Munților Rodnei sunt încă acoperite de un strat consistent de zăpadă, în timp ce, la poalele acestor munți și-au făcut, de ceva vreme, apariția ghioceii și brândușele, primii vestitori ai primăverii. Bucurie pentru turiștii care străbat potecile acestor munți și care, într-o singură zi, pot avea parte de două anotimpuri.
Munții Rodnei sunt cei mai înalți din Carpații Orientali, culminând în Vârful Pietrosu, la 2303 metri altitudine. În acești munți se află cea mai adâncă peșteră a țării (Izvorul Tăușoarelor) și unele dintre cele mai frumoase lacuri glaciare din țară.
Sursă foto: Iosif Uilăcan",https://www.notabn.ro/iarna-domneste-inca-in-muntii-rodnei-album-foto/,2020-03-06,About The Author
550,550,notabn.ro,"Cristina Iurişniţi-USR: ""România modernă și europeană este a oamenilor care nu stau deoparte""!","Deputatul de Bistriţa-Năsăud, Cristina Iurişniţi, a adresat un mesaj în urma discursului preşedintelui României, care a avut loc în plenul Parlamentului. Iurişniţi precizează că la 100 de ani de la Marea Unire e nevoie de oameni noi şi că USR lucrează la un proiect de ţară care să aducă speranţă în casele românilor.
„Emoție de CENTENAR!
LA MULȚI ANI ROMÂNIA!
Ședința solemnă a celor doua camere ale Parlamentului României consacrată celebrării Centenarului Marii Uniri!
La 100 de ani de la Marea Unire e nevoie de oameni noi pentru vremuri noi!
USR lucrează la un proiect de guvernare în interesul cetățeanului, un proiect de țară care să aducă speranța românilor pentru a însănătoși și educa o țară bolnavă cronic cu o educație erodată de subfinanțarea și dezinteresul guvernanților si politicienilor bolșevici vremelnici care nu respecta nici măcar discursul unui președinte de stat!
Ne dorim cu toții o țară din care să nu ne mai dorim sa emigrăm!
România modernă și europeană este a oamenilor care nu stau deoparte!
LA MULȚI ANI, ROMÂNIA!”, a precizat Cristina Iurişniţi pe pagina ei de socializare.",https://www.notabn.ro/cristina-iurisniti-usr-romania-moderna-si-europeana-este-a-oamenilor-care-nu-stau-deoparte/,2020-03-06,About The Author
551,551,notabn.ro,Tibi Ușeriu campion pentru a treia oară la Ultramaratonul Arctic,"Tibi Uşeriu a câştigat pentru a treia oară consecutiv Ultramaratonul Arctic, una dintre cele mai dure curse de pe mapamond.
Românul a încheiat victorios cei 617 kilometri din acest an, cu 57 mai mulţi decât in 2017.
Uşeriu a trecut linia de sosire la mare distanţă de următorul concurent şi a devenit, astfel, singurul om din lume care a câştigat de trei ori consecutiv Ultramaratonul de la Cercul Polar. Ediţia din acest an a ultramaratonului a fost una aniversară, cea de-a zecea, astfel că organizatorii au decis să schimbe traseul şi să îl lungească cu 30 de mile (aproximativ 50 kilometri). Din totalul de 617 kilometri, aproximativ 280 au fost parcurşi pe Ice Road, un fluviu îngheţat. Chiar dacă temperaturile au fost mai ridicate faţă de anii trecuţi, vântul şi ninsoarea le-au pus adesea probleme concurenţilor.
La startul cursei au fost înscrişi 23 de concurenţi care intenţionau să parcurgă întregul traseu, însă 16 dintre ei au abandonat pe parcurs. Printre aceştia s-au numărat şi ceilalţi trei români înscrişi în competiţie: Levente Polgar, Florentina Iofcea şi Avram Iancu.",https://www.notabn.ro/tibi-userul-campion-pentru-a-treia-oara-la-ultramaratonul-arctic/,2020-03-06,About The Author
552,552,notabn.ro,Incompetența e din nou criminală,"Deschid computerul și aflu siderat despre sinistrele crime din Caracal.
Un întreg sistem s-a dovedit incapabil să salveze viața unor tinere nevinovate, măcelărite de un monstru.
Vinovați: borfașii de la PSD, care au eliberat toți criminalii, procuratura, poliția și STS, subechipate, subantrenate, subinteligente, preocupate de pensii speciale la 40 de ani și salarii obscene până atunci, nu de viața și siguranța oamenilor.
Incompetența e din nou criminală.
În Parcul Tei a trebuit să moară un copilaș nevinovat ca să fie strânse potăile ucigașe de pe maidanele patriei. Moartea bietelor Alexandra și Mihaela-Luiza, ca moartea bieților oameni de la Colectiv a declanșat un nou cutremur în societatea noastră coruptă și precară.
Mereu e nevoie de sânge nevinovat ca să se miște ceva în țara asta?
Guvernul Dăncilă trebuie să-și dea imediat demisia. La fel, șefii Poliției Române, ai ministerului public și ai STS. Cei direct responsabili (operatorii 112, polițiștii din Caracal) trebuie să plătească, iar criminalii și violatorii nu trebuie să mai vadă lumina zilei.
E cazul ca România să redevină un stat de drept și să dea de pământ cu toți hoții, mafioții, corupții, traficanții, proxeneții, violatorii și asasinii. Dar întâi trebuie dat de pământ cu tot acest stat putred de corupt și cu instituțiile lui inepte.
Dumnezeu să le odihnească pe sărmanele fete ucise de bestia din Caracal!",https://www.notabn.ro/incompetenta-e-din-nou-criminala/,2020-03-06,About The Author
553,553,notabn.ro,"„WE LOVE RETRO"" ajunge la București în acest weekend","Vineri va avea loc întâlnirea cu artiștii anilor 90. Generația anilor 70 se vor bucura de atmosfera tinereții.
După mai multe ediții de succes la Cluj-Napoca, cel mai mare eveniment de muzică retro din România, WE LOVE RETRO, vine și la București pe data de 13 iulie, la Arenele Romane. Unii dintre cei mai îndrăgiți artiști ai anilor 1990, vor urca pe scena Arenelor Romane: 2Unlimited, Snap, Dr.Alban, Masterboy, Brooklyn Bounce Dj Set și N&D.
Cel mai mare eveniment de muzică retro din România, WE LOVE RETRO va pune accent nu doar pe muzica și artiștii invitați, ci și pe organizarea, decorul și atmosfera pe care le vor putea trăi toți participanții. Și partea de producție a evenimentului va avea o scenografie complexă care îi va teleporta pe invitații WE LOVE RETRO în atmosfera de discotecă a anilor 1990.",https://www.notabn.ro/we-love-retro-ajunge-la-bucuresti-in-acest-weekend/,2020-03-06,About The Author
554,554,notabn.ro,La mulți ani Andrei Pleșu,"ANDREI PLEȘU s-a născut la 23 august 1948 la Bucureşti. A absolvit Facultatea de Arte Plastice, Secţia de istoria şi teoria artei. A obţinut doctoratul în istoria artei la Universitatea din Bucureşti, cu teza Sentimentul naturii în cultura europeană. Lector universitar (1980–1982) la Academia de Arte Plastice, Bucureşti (cursuri de istorie şi critică a artei moderne româneşti). Profesor universitar de filozofie a religiilor, Facultatea de Filozofie, Universitatea din Bucureşti (1991–1997). Este fondator şi director al săptămânalului de cultură Dilema (ulterior Dilema veche), fondator şi preşedinte al Fundaţiei Noua Europă şi rector al Colegiului Noua Europă (1994), membru al World Academy of Art and Science şi al Académie Internationale de Philosophie de l’Art, dr. phil. honoris causa al Universităţii Albert Ludwig din Freiburg im Breisgau şi al Universităţii Humboldt din Berlin, Commandeur des Arts et des Lettres, Grand Officier de la Légion d’Honneur.
Scrieri: Călătorie în lumea formelor, Meridiane, 1974; Pitoresc şi melancolie. O analiză a sentimentului naturii în cultura europeană, Univers, 1980; Humanitas, 1992; Francesco Guardi, Meridiane, 1981; Ochiul şi lucrurile, Meridiane, 1986; Minima moralia. Elemente pentru o etică a intervalului, Cartea Românească, 1988; Humanitas, 1994 (trad.: franceză, germană, suedeză, maghiară, slovacă); Jurnalul de la Tescani, Humanitas, 1993 (trad.: germană, maghiară); Limba păsărilor, Humanitas, 1994; Chipuri şi măşti ale tranziţiei, Humanitas, 1996; Eliten – Ost und West, Walter de Gruyter, Berlin–New York, 2001; Despre îngeri, Humanitas, 2003 (trad.: franceză, maghiară, germană, engleză, polonă); Obscenitatea publică, Humanitas, 2004; Comèdii la Porţile Orientului, Humanitas, 2005; Despre bucurie în Est şi în Vest şi alte eseuri, Humanitas, 2006; Note, stări, zile, Humanitas, 2010; Despre frumuseţea uitată a vieţii, Humanitas, 2011; Faţă către faţă, Humanitas, 2011; Parabolele lui Iisus. Adevărul ca poveste, Humanitas, 2012; Din vorbă-n vorbă. 23 de ani de întrebări şi răspunsuri, Humanitas, 2013; O idee care ne suceşte minţile (în colaborare cu Gabriel Liiceanu şi Horia-Roman Patapievici, Humanitas, 2014; Dialoguri de duminică (în colaborare cu Gabriel Liiceanu, Humanitas, 2015); Nelinişti vechi şi noi, Humanitas, 2016; Despre inimă şi alte eseuri, Humanitas, 2017; numeroase studii şi articole în reviste româneşti şi străine.",https://www.notabn.ro/la-multi-ani-andrei-plesu/,2020-03-06,About The Author
555,555,notabn.ro,"Competiția „Cursa Sponsorilor 2018"" va avea loc, mâine, la Sibiu.","Tradiţionala Cursă a Sponsorilor a Turul Ciclist Al Sibiului va avea loc pe data de 30 iunie 2018 între orele 9-14.
Înscrierile vor avea loc din data de 8 iunie și până în data de 23 iunie 2018 ora 11.00, pe formularele oficiale ale concursului.
Startul se va da la ora 9.00, din parcarea ZOO de pe Calea Dumbrăvii,
Condiţii de participare:
Competiţia este deschisă oricărui iubitor al sportului şi al miscării în natură, angajat la data de 17.04.2018 cu contract individual de muncă , PFA exclusiv, administrator, acţionar sau asociat la companiile ce sunt parteneri sau sponsori ai Turului Ciclist al Sibiului 2018. Sunt admişi la start doar concurenţi amatori ce nu sunt legitimaţi ca şi sportivi profesionisti la cluburi sportive cu profil de ciclism, atât fete, cât şi băieţi.
Echipament obligatoriu:
-bicicletă în stare bună de funcţionare;
-echipament de ciclism;
-cască de protecţie din material dur;
-număr de bicicleta și chip de identificare (furnizate de organizatori).
De asemenea, fiecare component al echipei va purta un echipament personalizat cu numele şi logo-ul companiei pentru care aleargă, cât mai vizibile pentru a putea fi uşor de identificat.
sursa: facebook",https://www.notabn.ro/competitia-cursa-sponsorilor-2018-va-avea-loc-maine-la-sibiu/,2020-03-06,About The Author
556,556,notabn.ro,Primăria Bistriţa achiziţionează un teleschi în valoare de 400 000 de euro. Secretarul Floare Gaftone nu a semnat de legalitate,"Primăria Bistriţa va achiziţiona un teleschi pentru transport persoane pe pârtia Cocoş.
Consilierii locali vor aproba, foarte probabil, studiul de fezabilitate și a indicatorilor tehnico-economici pentru obiectivul de investiții ”Instalație de transport persoane , tip teleschi ” SKI LIFT” pe amplasamentul pârtiei de schi din Complexul Sportiv polivalent Unirea, mun.Bistrita”.
Având în vedere solicitările mari ale schiorilor incepatori, care nu puteau să practice schiul pe întreaga suprafață a pârtiei datorită pantei mari din primii 300 de m ai pârtiei, și ținând cont de particularitățile bune ale pârtiei de schi de pe ultimul tronson de 500 m, s-a studiat suplimentarea capacitatii de transport a persoanelor prin instalarea unei instalații tip schi-lift.
Se va realiza un schi-lift monocablu cu mers unidirecțional la care vehiculele sunt sub forma de dispozitive de tractare cuplate permanent la cablul purtător -tractor. Antrenarea și comanda instalației se realizează din stația inferioară la cota de 419,50 m, iar întoarcerea cablului purtător se realizează în zona lacului de acumulare la cota de 445,80 m și are o lungime de 298 m.
Se propune realizarea unei instalaţii de transport persoane pe cablu, tip teleschi, prevăzută cu o staţie de plecare şi o staţie de întoarcere, precum şi 3 stâlpi intermediari pe care va fi susţinut cablul portant.
La staţia de plecare, instalaţia de transport pe cablu va fi prevăzută cu o roată motrice (moletă), antrenată cu motor electric de cca. 40 kW. Structura pe care se amplasează roata motrice este metalică.
La staţia de întoarcere, instalaţia de transport pe cablu va fi prevăzută cu o roată de întoarcere, montată pe structură metalică.
Cablul portant, care realizează tractarea, va fi din oţel zincat de O 16 mm şi pe lungimea lui vor fi amplasate 28 de mânere portante/2 pers.
Comunicarea între staţii şi piloni se face prin intermediul unui cablu de comunicare şi a unui cablu de fibra optică. Aceste cabluri pot fi susţinute de pilonii intermediari sau pot fi ingropate, în funcţie de conditiile de pe teren.
Parametrii tehnici ai instalaţiei sunt următorii:
Altitudine stație de plecare: 421 m;
Altitudine stație sosire: 458 m
Lungime orizontală: 298 m
Viteza cablu :3,5 m/s
Panta medie :12,3%
Numărul de vehicule: 28;
Capacitate crosă : 2 pers.;
Capacitate orară : 1.200 pers./ora
Prin realizarea acestei instalații de transport persoane cu o capacitate de circa 1.200 de persoane se asigura o afluenta mai mare a schiorilor pe partie si permite schiorilor incepatori practicarea in bune condiții a sporturilor de iarnă precum si asigurarea reducerii timpilor de așteptare la instalație de telescaun de 4 locuri, se arată în raportul prezentat de Primăria Bistriţa.
Secretarul Primăriei Bistriţa, Floare Gaftone, nu a avizat de legalitate proiectul. Mai jos, observaţiile secretarului Primăriei Bistriţa.",https://www.notabn.ro/primaria-bistrita-achizitioneaza-un-teleschi-in-valoare-de-400-000-de-euro-secretarul-floare-gaftone-nu-a-semnat-de-legalitate/,2020-03-06,About The Author
557,557,notabn.ro,Campania „Adoptă o mamă”. Sute de femei defavorizate vor primi cadouri de 8 martie,"În România există multe mame care își cresc singure copiii. De 8 martie, când în lume se sărbătorește Ziua Internațională a Femeii, aceste mame nu vor fi uitate. Vor primi cadouri de la alte mame.
Campania „Adoptă o mamă” depășește granițele Capitalei și continuă, cu o nouă mobilizare de forțe, în București, Cluj, Brașov, Sibiu, Chișinău și din acest an și la Timișoara, unde Membrele grupului Mămici Mai Tari ca Google pregătesc cadouri pentru 400 de mame cu posibilităși materiale reduse. Le vor primi pe 8 martie.
Campania ,,Adoptă o mamă” a început în urmă cu 4 ani. Mii de mame din România s-au implicat până acum în campaniile ,,Adoptă o mamă”.",https://www.notabn.ro/campania-adopta-o-mama-sute-de-femei-defavorizate-vor-primi-cadouri-de-8-martie-2/,2020-03-06,About The Author
558,558,notabn.ro,Scriitori români de azi. Horia-Roman Patapievici,"Horia-Roman Patapievici este un scriitor, fizician, filosof și eseist român contemporan.
S-a născut pe 18 martie 1957 la București.
Tatăl său, Denis Patapievici, s-a mutat de la Cernăuți (acum în Ucraina) în Polonia ocupată, în 1940, după ce Uniunea Sovietică a ocupat Bucovina.
A fost arestat o zi în timpul revoluției române din 1989. A scris un manifest numit „În preajma ștreangului (istoria unui nopți)” referitor la acea zi, text anexat la ediția din 2006 a volumului Politice, publicat la editura Humanitas.
A absolvit Facultatea de Fizică a Universității din București, în 1981, obținând ulterior masteratul cu un studiu despre lasere.
Patapievici a fost producător TV a două spectacole pentru TVR Cultural:
„Idei în libertate” (2002-2005) (Premiul Consiliului Național al Audiovizualului, CNA, pentru cea mai bună emisiune culturală a anului 2003; Marele Premiu al Asociației profesioniștilor de televiziune, APTR, 2004)”Înapoi la argument” (2006)
Începând cu anul 2004, Patapievici este director al unei reviste culturale, Idei în dialog, publicat de Academia Cațavencu.
În 17 martie 2012, Universitatea de Vest i-a oferit lui H.R.Patapievici distincția de Doctor Honoris Causa.
Debutul său ca un eseist a fost în 1992, în Revista Contrapunct, iar de atunci a avut contribuții diferite, inclusiv editoriale, în Revista 22 (1993-2003), LA & I (2003-2004), Dilema (acum Dilema Veche)(2004-2005), Orizont, Vatra, Secolul 20, ID-ul (din 2005) și Evenimentul Zilei (din 2006).
Cele mai importante scrieri ale sale sunt:
Cerul văzut prin lentila (Premiul pentru eseu al editurii Nemira, 1993; Premiul Uniunii Scriitorilor, 1995), Nemira, 1995, 1996, 1998; Polirom, 2002; Zbor în bătaia săgeții. Eseu asupra formării, Humanitas, 1995, 1996, 1997, 1998; trad. engl, CEU Press, 2002; Politice, Humanitas, 1996, 1997, 1998; Omul recent (Remarks on the Recentness in Man), Humanitas, București, 2001.
1985 – 1989 – cercetător științific principal (septembrie 1985 – decembrie 1989) la Întreprinderea de Cercetare și Producție Materiale Semiconductoare (I.C.P.M.S.–București)1 octombrie 1990 – 1 octombrie 1994 – asistent universitar la Catedra de fizică a Institutului Politehnic din București1 octombrie 1994 – 1 octombrie 1996 – Director al centrului de Studii Germane al facultății de filosofie București.
În decembrie 1999, Patapievici a fost nominalizat de către Partidul Național Țărănesc Creștin Democratpentru a fi membru al CNSAS, o instituție care are scopul de a studia dosarele Securității (serviciul secret din România din timpul regimului comunist).
În ianuarie 2005, Traian Băsescu, președintele nou-ales din România, l-a numit pe Patapievici în funcția de șef al Institutul Cultural Român (ICR).
Activitatea Institutului Cultural Român a fost apreciată la nivel european, H.R.Patapievici fiind ales la conducerea rețelei institutelor culturale europene (EUNIC) a cărei președinție a deținut-o până în 2011. EUNIC este un organism constituit la propunerea British Council din care fac parte cele mai prestigioase institute culturale europene (Institutul Cervantes, Institutul Francez, Goethe Institut, etc.).
Ultimul succes notabil al activitații ICR este alegerea României ca invitată de onoare a Salonului International de Carte de la Paris, în 2013.
Prin programele ICR au fost traduși zeci de autori români (259 de titluri) printre care Mircea Cărtărescu, Eugen Barbu, Filip Florian, Dan Lungu, Varujan Vosganian sau Alina Mungiu-Pippidi. In prezent ICR are deschise reprezentanțe în 17 orase din întreaga lume (la New York, Paris, Istanbul, Stockholm, Chișinău, Londra, Viena etc.).
De către prieteni este etichetat ca „intelectual conservator de dreapta”, de către dușmani „intelectualul lui Basescu”.
El a avut întotdeauna o relație bună cu președintele Traian Băsescu. Cu toate acestea nu este membru al vreunui partid.",https://www.notabn.ro/scriitori-romani-de-azi/,2020-03-06,About The Author
559,559,notabn.ro,"Rovana Plumb: ""Nu există în momentul de faţă un partid mai responsabil decât PSD.""","Preşedinta organizaţiei de femei a PSD, Rovana Plumb, consideră că în Anul Centenarului preşedintele României, cel care ar trebui să unească propunerile valoroase, este mai preocupat de propria campanie electorală şi că şeful statului îndeamnă românii să se lupte între ei şi ameninţă premierul să facă ce i se spune, adică să demisioneze. Rovana Plumb a susţinut că „nu există în momentul de faţă un partid mai responsabil decât PSD, care poate să privească cu încredere şi sinceritate nu doar spre mâine, ci şi spre viitor şi de ce nu spre viitorul Centenar”.
„Din păcate, în Anul Centenar, cel care ar trebui să unească în jurul său, în jurul unui proiect naţional, toate propunerile valoroase pentru România – preşedintele ţării – este mai preocupat de propria campanie electorală. În Anul Centenar, preşedintele României îndeamnă românii să se lupte între ei. În anul Centenar, preşedintele României iese şi ameninţă primul ministru al României că trebuie să facă ceea ce i se spune, adică să demisioneze. Nu, primul ministru al României nu va demisiona şi vom merge cu guvernarea până în 2020”, a declarat Rovana Plumb, vineri după-amiază, la Mamaia, la şcoala de vară a femeilor din PSD.
Ea a spus că răspunsul PSD în Anul Centenar este unitatea.
„În Anul Centenar răspunsul nostru nu poate fi decât unire şi unitate şi acesta va fi întotdeauna principiul şi dorinţa noastră pe care o vom urma. Nu există proiect mai valoros dedicat Centenarului decât viaţa fiecărei famili de români de azi şi pentru viitor. Nu există în momentul de faţă un partid mai responsabil decât PSD, care poate să privească cu încredere şi sinceritate nu doar spre mâine, ci şi spre viitor şi de ce nu spre viitorul Centenar, pentru că avem o serie întreagă de propuneri, de proiecte, despre cum dezvoltăm România”, a mai spus preşedinta femeilor social-democrate.
Rovana Plumb i-a transmis un mesaj lui Liviu Dragnea, cel care nu a fost prezent la reuniunrea de vineri, deşi fusese anunţat iniţial, că femeile din PSD vor fi în prima linie a tuturor bătăliilor politice.
„Şi sigur acest lucru îi vom transmite şi domnului preşedinte Liviu Dragnea: organizaţia femeilor social-democrate va fi prezentă în prima linie în toate bătăliile politice. Vom face tot ceea ce ne-am propus pentru că femeile din PSD sunt puternice şi nu renunţă. Femeile din PSD sunt hotărâte şi nu capitulează, femeile din PSD nu ne lăsăm intimidate, femeiele din PSD au forţa şi energia de a merge mereu până la capăt”, a mai spus Rovana Plumb.",https://www.notabn.ro/rovana-plumb-nu-exista-in-momentul-de-fata-un-partid-mai-responsabil-decat-psd/,2020-03-06,About The Author
560,560,notabn.ro,Vive la France éternelle!,"Autor: Adrian Papahagi
Văd mulți amici tratând malițios Franța. Nu vă bucurați când Franța are probleme! E în interesul întregii Europe ca Franța să fie puternică, prosperă și sigură.
O singură țară europeană are granițe cu toate țările care contează – Franța. O singură țară europeană a influențat absolut toate țările continentului, plus America și Rusia – Franța. Noi nu am fi avut nici unirea principatelor, nici independență, nici Marea Unire, nici toată cultura română modernă (adică, grosso modo, toată cultura română) fără Franța.
Franța nu se reduce la ce credeți voi. Există o fabuloasă Franță catolică, conservatoare, o incredibilă Franță capitalistă, mai productivă decât Italia, Germania și Anglia, grație căreia țara nu a sucombat, vampirizată de sinistrul socialism spoliator. Există o Franță a marilor școli, a geniilor Fields și Nobel, o Franță a gânditorilor și a scriitorilor (nu toți niște hahalere stângiste). Există o Franță a natalității crescute, a familiilor burgheze cu 4-5 copii educați cum nici nu vă puteți imagina (am meditat astfel de copii, știu despre ce vorbesc).
Pentru binele întregii Europe, sper că Franța pe care o iubesc nu va fi distrusă de socialism și de islam.
Vive la France éternelle!",https://www.notabn.ro/vive-la-france-eternelle/,2020-03-06,About The Author
561,561,notabn.ro,În toată țara sunt coduri de inundații,"Bazinele hidrografice din majoritatea regiunilor sunt, până mâine la prânz, sub incidenţa unei avertizãri ,,Cod Galben” de inundaţii.
În plus, râurile din jumătatea sudică a ţării sunt vizate, până la miezul nopţii următoare, de un ,,Cod Portocaliu”.
Fenomenele hidrologice periculoase se pot produce cu probabilitate şi intensitate mai mare pe unele cursuri de apă din judeţele Vâlcea, Sibiu, Gorj, Argeş şi Braşov.",https://www.notabn.ro/in-toata-tara-sunt-coduri-de-inundatii/,2020-03-06,About The Author
562,562,notabn.ro,Luna viitoare vor avea loc înscrierile copiilor la creșe,"În perioada 14 – 18 mai 2018 se va desfăşura înscrierea copiilor la creşe.
Înscrierile se vor face la sediul Direcţiei Municipale de Sănătate Bistrița din strada Andrei Mureşanu nr. 44A, în intervalul orar 9.00 – 13.00.
Pentru anul școlar 1 septembrie 2018 – 31 august 2019 sunt disponibile următoarele locuri în creşe:
Creşa nr. 1 – Aleea Şieului nr. 11B: 62 de locuri;
Creşa nr. 2 – strada Zimbrului nr. 9: 32 de locuri;
Creşa nr. 3 – Aleea Plăieşului nr. 2: 63 de locuri;
Creşa nr. 4 – strada Andrei Mureşanu nr. 44A: 16 locuri.
Total: 173 de locuri.
Condiţiile minime cumulative pentru înscrierea copiilor la creşă sunt:
– starea de sănătate corespunzătoare pentru înscrierea în colectivitate;
– domiciliul părinţilor / reprezentanţilor legali în municipiul Bistriţa.
Criteriile de prioritate la intrarea copiilor în creşă sunt:
1. părintele din familia monoparentală să fie angajat;
2. să lucreze ambii părinţi / reprezentanţi legali ai copiilor;
3. vârsta copilului de 2 ani, împliniţi în anul în curs;
4. copiii din aceeaşi familie vor fi înscrişi la aceeaşi creşă.
În cazul în care există un număr mai mare de copii care îndeplinesc criteriile cumulative raportat la numărul de locuri libere, ultimul criteriu în funcţie de care se face departajarea este data depunerii şi înregistrării cererii de înscriere în registrul unic.
Copiii care provin din familii monoparentale şi care îndeplinesc condiţiile minime cumulative au prioritate la intrarea în creşă.
Deoarece locurile din creșă se eliberează prin plecarea la grădiniță a copiilor care împlinesc vârsta de 3 ani până la 31.12.2018, se vor prelua dosarele copiilor care împlinesc 2 ani până la 31.12.2018, conform prevederilor din H.C.L. nr. 77/2010.
Prin excepție de la prevederile H.C.L. nr. 77/2010, vor fi preluate dosarele copiilor care împlinesc 2 ani în perioada ianuarie-februarie 2019, sub rezerva de a fi admiși sau respinși în funcție de numărul locurilor disponibile.
Din experiența anilor trecuți când, în limita locurilor disponibile, au fost preluați copii și de vârstă mai mică de 1 an și 8 luni, având în vedere diferența actuală mare dintre copiii din creșă, vă aducem la cunoștință că aceștia vor putea frecventa creșa cel mai devreme la împlinirea vârstei de 1 an și 8 luni.
Pentru înscrierea copiilor în creşă sunt necesare următoarele acte:
1. copie xerox de pe certificatul de naştere al copilului;
2. copie xerox de pe BI / CI ale părinţilor / reprezentanţilor legali ai copilului;
3. adeverinţă de salariu de la ambii părinţi (pentru mamele care încă se află în concediu de îngrijire, copia deciziei privind acordarea indemnizației de creștere copil emisă de A.J.P.I.S. BN);
4. fișa de imunizări și adeverinţă de la medicul de familie, în care să se menţioneze că respectivul copil este sănătos clinic;
5. dosar plic (cu numele, prenumele și data nașterii copilului înscrise pe dosar).
Cererile de înscriere la creșă pot fi ridicate de la oricare din creșe, începând cu data de 23.04.2018.
În prima zi de înscriere, respectiv în data de 14.05.2018, la ora 6.00 vor fi distribuite numere de ordine pentru ziua respectivă.",https://www.notabn.ro/luna-viitoare-vor-avea-loc-inscrierile-copiilor-la-crese/,2020-03-06,About The Author
563,563,notabn.ro,Aur pentru echipa României de robotică,"Echipa Romaniei de robotică a participat în perioada 16-18 August la Olimpiada Internațională Robotica First Global pentru elevi de liceu. Competiția a avut loc în capitala Mexicului, Mexico City, unde au participat echipele naționale de robotică din 161 de țări. Competiţia s-a desfăşurat pe Arena Ciudad de Mexico, iar tema propusă de organizatori a fost „Energy Impact”.
Performanța elevilor români este de excepție. Ei au reușit să obțină cele mai înalte premii acordate în competiție situându-se la sfârșit pe locul 1 dintre toate națiunile participante. Medaliile au fost acordate de președintele Mexicului.
Echipa României este compusă din 6 elevi: Răzvan Nicolae Virtan, Andrei Darius Lorinczi, Andrei Dănuț Cuntan, Radu Mihai Cintea, Cristian Carol Budiul, toți de la Colegiul Național de Informatică „Traian Lalescu” din Hunedoara și Andrei Gabriel Preda de la Liceul Internațional de Informatică București, excelent coordonați de profesorul Mircea Nistor și mentorul Cristian Ovidiu Vlăsceanu.
Medaliile da aur s-au obținut pentru:
Albert Einstein Award for FIRST Global International Excellence – titlu suprem acordat echipelor ale căror roboți au avut cele mai bune performanțe în timpul competitiei și care au promovat excelent toate principiile comunității STEM si FIRST. FIRST Global Winning Alliance – reprezinta medalia de aur pentru echipele care au castigat competiția în alianță pe terenul de joc (alianța este alcătuită din 3 echipe, iar România a câștigat împreună cu echipele din Singapore și Germania)
3. FIRST Global Challenge Award – medalie de aur pentru cele mai multe meciuri câștigate, echipa României a câstigat toate meciurile în care a jucat.
4. FIRST Global Grand Challenge Award – medalie de aur obținută pentru cele mai multe puncte obținute în concurs.
5. Safety Award – titlu obținut pentru cea mai bine organizată echipa din punct de vedere tehnic și de securitate, atât la standul de prezentare, cât și în timpul meciurilor.
Olimpiada de Robotică First Global
Olimpiada de robotică First Global este catalogată drept una dintre cele mai prestigioase competiții de robotică din lume pentru elevii de liceu. Tema propusă de organizatori anul acesta s-a numit „Energy Impact”, iar echipele concurente au trebuit să exploreze impactul pe care îl are diversitatea surselor de energie asupra vieții cotidiene, precum și felul în care acestea pot fi sustenabile.
Echipele au primit un chit cu piese cu 2 luni înainte de începerea concursului, piesele fiind exclusive folosite pentru construirea unui robot care să îndeplinească pe terenul de joc toate sarcinile astfel încât să obțină cât mai multe puncte. Nu sunt acceptate alte tipuri de piese, nici măcar improvizate.
Concursul s-a desfășurat pe terenul de joc pe bază de alianțe de 3 roboți, alianța câștigătoare fiind desemnată pe baza punctajului maxim obținut. Primele 8 meciuri au fost meciuri de calificare, echipa României obținând la sfârșitul rundei locul 1 cu un punctaj de 7868 puncte, cu aproape 2000 de puncte peste echipa de pe locul 2, Statelor Unite ale Americii. Primele echipe din clasament au format alianțele pentru meciurile din semifinale și finale, acestea fiind meciuri eliminatorii.
Echipa României de Robotică a fost susținută integral de sponsori privați care s-au implicat financiar pentru a susține aeastă performanță. Aceștia sunt Asociația ,,Nație prin Educație” și Kruk România.
Asociația ,,Nație prin Educație” este organizatorul competiției naționale de robotică BRD -First Tech Challenge România și este o forța activă în domeniul educației STEM (Știință, Tehnlogie, Inginerie, Matematică), care are ca scop să creeze o legătura puternică între liceele și universitătile cu profil STEM și mediul de afaceri din România. Mai multe detalii: https://natieprineducatie.ro/
Kruk România
Kruk Romanie este cel ma mare consultant financiar din România în problema datoriilor, acordând consultanță atât persoanelor fizice, cât și persoanelor juridice. Kruk România investește în soluții educaționale fiind inițiatorul ,,Zilei fără datorii”, un eveniment educativ anual. Detalii pe: https://ro.kruk.eu/",https://www.notabn.ro/aur-pentru-echipa-romaniei-de-robotica/,2020-03-06,About The Author
564,564,notabn.ro,"Clujul, punct de atracţie la cel mai mare târg de turism din lume","Județul Cluj s-a numărat și anul acesta printre destinațiile relevante din România prezentate în cadrul standului național de la Târgul Internațional de Turism (ITB) Berlin, cea mai mare expoziție mondială de profil.
Clujul a reprezentat pentru publicul german o destinație interesantă din perspectiva turismului de tip city-break, cultural sau activ. Tuturor celor care au trecut pragul desk-ului de promovare a Clujului le-au fost oferite informații și idei personalizate în vederea organizării unor viitoare sejururi și circuite în inima Transilvaniei, punctându-se locații, obiective, zone de interes și activități conexe, în funcție de preferințele și așteptările fiecărui vizitator în parte.
Prin intermediul diverselor canale de informare și promovare, județul Cluj i-a convins atât pe vizitatori, cât și pe specialiști că reunește un ansamblu de atracții și resurse capabile să atragă turiști și să ofere o experiență de neuitat.
Ministerul Turismului a pus standul României de la ITB la dispoziția agențiilor de turism, asociațiilor de promovare, hotelierilor, centrelor de informare turistică sau operatorilor economici din domeniul turismului interesați să promoveze în Germania ofertele pentru România și să contribuie la conturarea țării ca destinație turistică competitivă la nivel european. Ministerul Turismului a pus standul României de la ITB la dispoziția agențiilor de turism, asociațiilor de promovare, hotelierilor, centrelor de informare turistică sau operatorilor economici din domeniul turismului interesați să promoveze în Germania ofertele pentru România și să contribuie la conturarea țării ca destinație turistică competitivă la nivel european.
Turismul viticol a fost în centrul atenției în cadrul Serii Românești, unde au fost prezentate vinuri din mai multe regiuni ale țării, în timp ce gastronomia tradițională a completat experiența autentic românească de la standul României. În completarea prezentărilor de excepție ale standurilor expoziționale aferente destinațiilor individuale, ITB Berlin a organizat conferințe, workshop-uri, concerte sau show-uri culinare.
Reprezentanții Centrului de Turism (CNIPT) Cluj au participat la o conferință axată pe tematica turismului smart, obținând informații și sfaturi esențiale în legătură cu abordarea și aplicarea unor principii și direcții esențiale în dezvoltarea unei destinații accesibile, sustenabile, digitalizate și creative la nivel de experiență turistică complexă.
Pentru Consiliul Județean și CNIPT Cluj Târgul de Turism de la Berlin a reprezentat ultima manifestare de profil la care participă în acest an, scopul fiind acela de a convinge cât mai mulți dintre potențialii turiști care nu s-au decis încă în legătură cu destinația de vacanță a anului 2019.
Desfășurându-se, anual, într-o locație de mari dimensiuni (Messe Berlin), pe o suprafață de 160.000 mp, ITB Berlin a reprezentat în 2019 principalul forum de comunicare și marketing turistic, precum și cel mai mare pol turistic de servicii și inovație din industria de călătorii.
SURSA: Ziua de Cluj",https://www.notabn.ro/clujul-punct-de-atractie-la-cel-mai-mare-targ-de-turism-din-lume/,2020-03-06,About The Author
565,565,notabn.ro,"Expoziția foto ""Nostalgii"" - Maria Onofrei Burisuc","de Mihai Sărmășan
Colega și colaboratoarea noastră, Maria Onofrei Burisuc, organizează prima ei expoziție foto în care îsi va expune cele mai bune 15 fotografii ale sale realizate de-alungul timpului. Expoziția este dedicată unui caz umanitar, iar fondurile adunate în urma vanzării acestor tablouri vor fi donate integral lui Darius Mihalcia, un copil de aproape 5 ani, care suferă de tetrapareză spastică.
„Viața fiecăruia dintre noi e un parcurs cu suișuri și coborâșuri, cu momente de răscruce, peste care nu am putea trece dacă nu am avea parte de sprijinul celor apropiați. Oamenii au fost creați de Dumnezeu pentru a fi solidari, pentru a fi alături unii de alții și pentru a oferii speranță, bucurie și mângâiere. O toamnă nostalgică, gândim cu sufletul și suntem uniți pentru Darius, uniți pentru ai reda zâmbetul și sănătatea.
Darius Mihalcia are 4 anișori și 9 luni. S-a născut în ziua de 24 ianuarie a anului 2015. Încă de la naștere duce povara unei boli grave, care poate îngenunchia chiar și un adult: tetrapareză spastică. Tratamentul și terapia de care Darius are nevoie sunt extrem de costositoare. Darius are nevoie de sprijinul nostru, al fiecăruia.
Joi, 24 Octombrie, vă așteptăm să vă bucurați de frumos la Expoziția Foto „Nostalgii”, semnată Maria Onofrei Burisuc și dedicată lui Darius. Vă invităm pe toți cei care doriți să fiți alături de Darius și familia lui, pe toți cei care credeți în șansa lui de a se bucura sănătos de o copilărie veselă și plină de zâmbete. Expoziția va avea loc la Biblioteca Județeană „George Coșbuc” începând de la ora 18.00, în sala Gavril Scridon”, este invitația pe care Maria Onofrei Burisuc o face tuturor bistrițenilor interesați să participe la această expoziție.",https://www.notabn.ro/expozitia-foto-nostalgii-maria-onofrei-burisuc/,2020-03-06,About The Author
566,566,notabn.ro,"Robert Sighiartău, Secretar General PNL: ""PNL va aduce modelul de succes și dezvoltare din orașele din Transilvania la guvernarea României.""","Într-o postare pe pagina sa oficială de Facebook, deputatul bistrițean Robert Sighiartău, secretarul general al PNL, spune că semnarea Alianței Vestului este benefică pentru dezvoltarea pe viitor a României:
„Alături de Emil Boc, primarul municipiului Cluj-Napoca și unul dintre promotorii Alianței Vestului formată din patru orașe conduse cu succes de administrații locale liberale (Cluj-Napoca, Oradea, Timișoara, Arad).
Alianța Vestului este un model care poate fi preluat și de administrațiile locale din celelalte regiuni ale țării. Este un model de dezvoltare prin valorificarea energiilor și competențelor locale, accesarea directă și cu succes a fondurilor europene și prin spargerea barierelor puse de pesediști.
Va fi un model pentru o Românie eliberată de feudele subdezvoltării întreținute interesat de PSD. Tocmai pentru că îi este pus în pericol monopolul subdezvoltării și al sărăciei care îi asigură voturi captive, PSD răspândește minciuni despre Alianța Vestului. Nu se rupe nimic, nu se izolează nimeni. Dimpotrivă, este un model de urmat pentru a reduce rupturile de dezvoltare și nivel de trai.
PNL va aduce modelul de succes și dezvoltare din orașele din Transilvania la guvernarea României. Este modelul de guvernare pe care îl vom avea și pe baza căruia PNL va transforma România în bine.”
sursa foto și text: Facebook Robert Sighiartău",https://www.notabn.ro/robert-sighiartau-secretar-general-pnl-pnl-va-aduce-modelul-de-succes-si-dezvoltare-din-orasele-din-transilvania-la-guvernarea-romaniei/,2020-03-06,About The Author
567,567,notabn.ro,Simona Halep merge în optimile de finală la Dubai,"de Mihai Sărmășan
Simona Halep s-a calificat în optimile de finală ale turneului de la Dubai, după o victorie în două seturi în fața canadiencei Eugenie Bouchard.
Simona a avut nevoie de o oră și 44 de minute pentru a încheia socotelile cu Bouchard. În turul următor, Simona Halep va întâlni probabil pe Lesia Tsurenko, din Ucraina. De la Doha, unde a jucat finala, s-a mutat la Dubai, competiție cu premii totale de 2.828.000$, însă nu l-a inclus în staf și pe belgianul Thierry van Cleemput, de care a decis să se despartă după numai o săptămână de colaborare.",https://www.notabn.ro/simona-halep-merge-in-optimile-de-finala-la-dubai/,2020-03-06,About The Author
568,568,notabn.ro,Copiii dintr-un sat din Cluj învață în ”Clasa Medievală”. Învățătoarea: ”Spațiul educațional creează o stare de bine”,"Mirela Canonenco este învățătoare la Școala Gimnazială „Pavel Dan” din comuna Tritenii de Jos, județul Cluj. Anul acesta, a creat pentru elevii săi de clasa a IV-a ”Clasa Medievală,” după ce anii trecuți i-a purtat prin Clasa Detectivilor (clasa pregătitoare), Clasa Minionilor (clasa I), Clasa Curcubeului (clasa a II-a) și Clasa Piraților (clasa a III-a).
Ideea amenajării tematice a adus-o la școala din satul clujean după ce a aplicat-o într-o școală privată din Cluj, unde a predat timp de cinci ani. Mirela Canonenco este învățătoare la Tritenii de Jos din 1999 și, după experiența de la oraș, s-a întors în școala de la sat pentru că simte că aici îi este locul.
”E locul în care mă simt ca acasă: copii veseli, colegi prietenoși, un mediu în care mi se permite să îmi pun în evidență și să îmi exprim creativitatea. Suntem ca într-o familie, iar școala este frumoasă, chiar dacă este în mediul rural, o școală cu dotări, față de altele din mediul rural, care are centru de documentare și informare, cu o bibliotecă frumoasă”, povestește învățătoarea care locuiește în Câmpia Turzii și face naveta zilnic la școala din Tritenii de Jos.
Într-o astfel de școală, Mirela Canonenco a pornit în urmă cu cinci ani amenajarea sălii de clasă, o provocare din care spune că nu se poate opri pentru că simte că poate lega povești în jurul unei tematici.
”An de an, realizez decorul clasei pe tematici și, pe tot parcursul anului școlar, mă leg de povestea respectivă. Cum copiilor le plac provocările și poveștile, obișnuiesc să aleg tematica sălii de clasă împreună cu ei, în funcție de nevoile lor școlare și de preferințele lor”, precizează învățătoarea, citată de sparknews.ro.
În fiecare an școlar, învățătoarea Mirela Canonenco amenajează altfel sala de clasă, de fiecare dată pe o anumită temă. Anul acesta, elevii săi de clasa a IV-a învață în Clasa medievală, un loc ca un castel, semnalat încă de la intrarea de pe holul școlii. Înăuntru, descoperi un Castel al timpului, ziduri pe care elevii ”se cațără” la orele de Matematică și exersează la Română, o hartă cu noutățile de la Geografie și un relaxant colț al lecturii. Totul într-un decor istoric, realizat de învățătoare pornind de la preferințele copiilor, cu un rol bine definit în tot procesul educațional. În jurul temei alese, Mirela Canonenco creează povești și, cu ajutorul lor, ține lecțiile la orice disciplină.
Toate elementele din decorul clasei, spune învățătoarea, au valoare pedagogică și educativă. Niciun obiect nu este adus doar pentru că este frumos, fiecare lucru trebuie să se lege de activitățile de învățare, să capteze, să spună o poveste, să fie personalizat.
”Spațiul educațional este în strânsă legătură cu starea de bine a copiilor. Când eu intru în clasă, trebuie să mă simt bine și atunci se transmite această stare de bine și copiilor. Și profesorul și copiii să se simtă bine în mediul în care își desfășoară activitățile, acesta să nu fie unul încărcat, obositor, să nu distragă atenția, să fie estetic, să răspundă intereselor copiilor și, mai ales, să fie unul funcțional”, consideră Mirela Canonenco.
În Clasa Medievală, creată de învățătoare, pereții sunt decorați cu panouri tematice pentru fiecare disciplină, pe care elevii atașează elemente noi, pe tot parcursul anului școlar. Nimic nu este pe post de ”tablou”, totul este folosit în procesul de predare-învățare.
Panoul de la disciplina Limba și literatura română este, de pildă, un zid al ortogramelor, construit încă de la începutul anului, și asupra căruia elevii revin ori de câte ori este nevoie, citesc și exersează. ”E un panou funcțional și operativ”, explică învățătoarea, citată de sparknews.ro..
La Matematică, panoul, amenajat tot ca un zid, are tabel de numerație și un turnuleț cu cifrele romane.
Pe harta de la Geografie, elevii așază de fiecare dată noțiunile învățate: ”Am pornit de la punctele cardinale, apoi am învățat despre vecinii României, i-am așezat la locul lor, am învățat unitățile majore de relief, le-am așezat… Este oarecum ”o hartă mentală”. Efectiv, fără să vrei, te uiți și vezi că acolo este Câmpia Română, dincolo Marea Neagră… Vrând-nevrând, îți formează o imagine a hărții României.”
În sala de clasă, cu bănci așezate astfel încât cei mici să nu stea unul în spatele celuilalt, există și fotografii ale copiilor din timpul activităților la clasă și ”un spațiu de expoziție”, iar ”copiii se simt valorizați, se simt bine, le crește stima de sine că se văd acolo, cu proiectul lor, cu poza lor”. Spațiul este completat cu un colț de lectură, amenajat și el în stil medieval.
Învățătoarea are 13 copii în clasă (192 de elevi sunt în toată școala) și admite că ”altfel se lucrează cu un număr mic de elevi”. ”Eu îi admir pe profesorii, pe învățătorii care lucrează cu un număr foarte mare de elevi, de peste 30. Să ai puterea să te împarți la toți copiii… e greu, e foarte greu, îi admir. Eu lucrez foarte relaxat cu cei 13 copii. Îmi ajunge timpul să ajung pe la fiecare, să pot reveni într-o activitate la fiecare dintre ei, să pot să merg cu fiecare încă un pas înainte, să nu lăsăm pe niciunul în urmă. Progresul în învățare asta înseamnă: în fiecare zi să fim mai buni decât ieri.”
Inclusiv, intrarea în sala de clasă este sub forma unui castel, dar ”nu este ceva foarte scump”: ”E nevoie poate de un pic de creativitate, de gândire și de reflectare asupra unor elemente, însă nu este imposibil. Oricine poate să decoreze altfel sala de clasă, nu e ceva wow, doar e nevoie de timp și de dorința de a face ceva nou.”
”Copiii din zilele noastre nu mai sunt copiii de demult, care executau ceea ce li se dădea ca sarcină. Trăim în secolul vitezei, sunt schimbări permanente, este nevoie să ne adaptăm un pic nevoilor lor personale. Este atât de important să ne aplecăm asupra dezvoltării personale a copiilor… Când copiii nu sunt bine emoțional, nicio activitate de învățare nu are sens. Este important să fie bine ei cu ei. Copiii atât de ușor te citesc dacă tu, ca dascăl, ești acolo, dacă le oferi încredere și îi încurajezi. Nu poți să te prefaci. Copiii văd tot, tu ești, ca profesor, puterea exemplului și eu cred în puterea exemplului. Și avem nevoie de răbdare în tot ceea ce facem. Cred că asta este una dintre marile calități ale unui profesor: răbdarea”, spune învățătoarea Mirela Canonenco.
Mirela Canonenco povestește că, în fiecare an, amenajează sala de clasă în săptămâna dinaintea începerii școlii. O ajută colegii, iar financiar, suportă totul, dar, ține să sublinieze, ”nu este o avere”.
Cum va decora clasa de anul viitor, când va avea copii de pregătitoare, Mirela Canonenco încă nu și-a făcut planuri, dar cert este că vrea să rămână la școala din Tritenii de Jos.
”Se poate în orice școală…”, mărturisește învățătoarea, deși ”nu este ușor”, dar ”atunci când îți dorești să ai rezultate, te gândești la toate detaliile, ce să mai concepi, cum să îi captivezi și să îi atragi pe copii”.
Clasa Medievală, creată de învățătoarea Mirela Canonenco, face parte din comunitatea ”Școli prietenoase și creative”, inițiată de Anca Tîrcă, consultant educațional.
sursa: sparknews.ro , http://sparknews.ro/2020/01/29/copiii-dintr-un-sat-din-cluj-invata-in-clasa-medievala-invatatoarea-schimba-decorul-in-fiecare-an-spatiul-educational-creeaza-o-stare-de-bine/
Foto: înv. Mirela Canonenco",https://www.notabn.ro/copiii-dintr-un-sat-din-cluj-invata-in-clasa-medievala-invatatoarea-spatiul-educational-creeaza-o-stare-de-bine/,2020-03-06,About The Author
569,569,notabn.ro,Lunile şi anii care vin. Sau niciodată,"Autor: Ramona Strugariu
Am obosit. Au trecut atâţia ani. Vine o vreme când te întrebi „cine naiba sunt eu“. Au fost atâtea nopţi de furie şi atâtea zile alergate nici eu nu ştiu prea bine încotro. Au fost atâtea dimineţi în care m-am trezit cu capul în zeci de direcţii diferite şi nu îmi dau seama dacă cele cărora le-am acordat prioritate au fost alegerile corecte.
Sunt de 10 ani departe de ţară, 10 ani în care nu m-a întrebat nimeni cum îmi este şi în care am luptat aşa cum m-am priceput eu, sperând că mă voi întoarce. În tot acest timp, fiecare milimetru şi pas în plus cu faţa spre acasă au însemnat un nou val de ură din partea unor oameni.
Sunt patru ani din 2014 şi, după patru ani, încă nu am încredere că preşedintele ştie ce face. Încă aştept un referendum pe justiţie care nu mai vine şi oricum cel mai bun moment al lui a trecut.
Sunt doi ani de la nişte alegeri parlamentare ruşinoase, care au validat la putere nişte nemernici a căror singură grijă a fost distrugerea unei ţări. Au umilit-o, au coborât-o în genunchi şi acum o lovesc din toate părţile, cu sete, poate se prăbuşeşte de tot. Dar aceşti doi ani nu reprezintă nimic altceva decât alţii, aproape 30, de linişte, în care s-au petrecut aceste lucruri: cei care nu au mai suportat au plecat; cei care au rămas au stat acasă.
Sunt trei ani de la Colectiv şi toate vieţile acelea s-au dus în zadar. Nimeni nu a plătit pentru nimic, nu s-a schimbat o iotă, scoatem pe furiş, în continuare, oameni din ţară, ca să-i salvăm de la o moarte sigură, într-un spital românesc.
Fiecare zi cu care mă apropii de 30 octombrie mă taie în mii şi mii şi mii de bucăţi la fel de neputincioase cum mă simt toată, acum. Am vrut să-i scriu lui Alex Hogea de ziua lui şi n-am putut. Am vrut să-i spun că-mi pare rău şi că mi se pare un miracol cum oamenii de acasă rămaşi în urma lui au putut supravieţui, aşa cum mi se pare un miracol că ţara asta întreagă rămasă în urma lui încă mai supravieţuieşte, acum.
Iar astăzi, la trei ani de atunci, citesc cum Piedone face confesiuni în care se lamentează, amar, că l-au detronat de la primărie ultraşii care au ieşit la proteste.
Apoi mă duc pe pagina Alexandrei Furnea sau pe cea a lui Bogdan Moleşag şi mi se strânge carnea pe mine ghem, se adună toată în coşul pieptului, cu minte cu tot, şi mă sufoc.
Pe urmă, îmi amintesc cum îmi spuneau înalţi consilieri că nu puteam activa Mecanismul de Protecţie Civilă. Că nu se aplică şi că nu era cazul. Cam cum nu e cazul acum să avem o rezoluţie pentru situaţia din România, în Parlamentul European. Măcar aparenţele să le salvăm, dacă nimic altceva nu putem, ce dracu’.
Revăd acele multe pagini pe care le-am scris despre tot ce s-a întâmplat atunci, pe care probabil că nu le-a citit nimeni, vreodată, şi care n-au folosit la nimic. Dosarul Colectiv, practic, nu mai există. E ca şi cum n-ar mai fi.
Apoi, îmi trec prin minte toate zâmbetele mele din ziua fiecărui vot la care am fost cu o conştiinciozitate religioasă, încă de la 18 ani. Cum mi-a crăpat pieptul de fiecare dată în aşteptarea unor rezultate de ţară normală şi de oameni normali.
Cum stăteam după 10 august cu capul în WC-ul ăla, mă durea tare, mă ustura tot pieptul şi, între două vărsături, mă gândeam că am fost cam laşă, pentru că ar fi trebuit să rămân acolo până la capăt.
Mă gândesc cât m-a durut fiecare „oh, Romania; are you guys paying your bills? Could we have any guarantees?“; „des Roumains? Dommage pour tout ce qu’il se passe là-bas“.
Mai citesc câte un mesaj al unor părinţi care cer, disperaţi, ajutor. Primesc tot timpul. Nu cred că pot ajuta nici măcar a zecea parte din toţi aceşti oameni. Nu am cum. Mai citesc câte un mesaj în care sunt făcută javră, centuristă şi curvă. Doar pentru că-mi pasă.
Apoi sunt cele aşa: vreau să fac o expoziţie. Dă-mi o soluţie, România nu mă ajută; vreau să lansez o carte, ICR e mort; vreau să fac un proiect care să ajute copiii din satele româneşti, unde mă duc? Am scris în România, la diverse autorităţi. Nu-mi răspunde nimeni. Vreau să accesez fonduri europene, cum fac asta? Nu am cu cine discuta aici, acasă. Presa moare; se duc finanţările; ce naiba facem? Hei, ţi-au arestat un prieten. Hei, a mai murit un jurnalist, crezi că în curând o să se întâmple şi la noi?
M-a întrebat cineva cum sărbătoresc 1 Decembrie şi i-am răspuns că nu ştiu. S-a uitat la mine mirat, de parcă ar fi trebuit să fiu într-un loc anume. Dacă era aşa, aş fi ştiut ce să-i răspund.
Am obosit, dar poate că trece. Aşa cum au trecut trei ani peste zilele lor tinere, în care sperau să se schimbe ceva.
Ei nu mai sunt. Eu aştept să treacă tot ce e în mine acum şi poate că schimbăm ceva. Dar cred că e ultima încercare pentru care mă pregătesc. Lunile şi anii care vin. Sau niciodată.",https://www.notabn.ro/lunile-si-anii-care-vin-sau-niciodata/,2020-03-06,About The Author
570,570,notabn.ro,"Purtătorul de cuvânt al Patriarhiei Române, susţinut de academicieni şi artişti în cazul acuzaţiilor de rasism și au adresat scrisoare deschisă CNCD","Mai multe nume importante ale Academiei Române, dar şi din spectrul artistic românesc (actori, eseişti, scriitori, pictori sau istorici) şi-au pus semnătura pe o scrisoare deschisă adresată Consiliului Național de Combatere a Discriminării în cazul purtătorului de cuvânt al Patriarhiei Romane, Vasile Bănescu, acuzat recent de afirmaţii cu caracter rasist. ,,Asistăm în ultimele zile la un linșaj mediatic si instituțional la care este supus purtătorul de cuvânt al Patriarhiei Romane, dl Vasile Bănescu”, precizează susţinătorii lui Bănescu. ,,Este un atac la adresa libertății de exprimare”, consideră cei peste 50 de semnatari ai scrisorii.
Ei afirmă în textul scrisorii că ,,faptul că CNCD a apreciat drept întemeiate aceste reclamații reprezintă un grav atac la adresa libertății de exprimare. Cu atât mai mult cu cât afirmațiile dlui Vasile Bănescu privesc valori esențiale ale vieții și culturii creștine, respectiv familia și educația. A apăra aceste valori reprezintă deci, în opinia respectivei instituții, un act de discriminare, dar în esență reprezintă o extindere abuzivă a înțelesului discriminării pozitive, față de care CNCD se arată atât de atașat”, consideră cei peste 50 de semnatari ai Scrisorii Deschise adresată astăzi CNCD. Petiţionarii oferă şi un exemplu în sprijinul ideii că Bănescu ester acuzat pe nedrept: ,,Într-un interviu recent, dl Csaba Asztalos, președintele Consiliului Național de Combatere a Discriminării, a atacat virulent și fără să fie întrebat inițiativa de revizuire a Constituției, pentru clarificarea definirii Căsătoriei. Și a făcut-o acuzând, în mod fals, această inițiativă, pe motiv că ar propune o definire restrictivă a familiei și apoi lansând public un alt neadevăr, anume că, din punct de vedere juridic, această inițiativă nu ar avea niciun efect”.
Tot în textul Scrisorii Deschise – pe care şi-au pus semnătura, printre alţii, Acad. Sorin Dumitrescu – pictor, Alex Ștefănescu – critic literar, Acad. Ioan-Aurel Pop – istoric, Rector al Universităţii Babeş-Bolyai, Cluj-Napoca, Ana Blandiana – poet, scriitor, Dan Puric – actor, Varujan Vosganian – scriitor sau Cătălin Sturza – Doctor în filologie și publicist – se mai specifică faptul că ,,… întrebat explicit despre declarațiile purtătorului de cuvânt al Patriarhiei Române Vasile Bănescu privind „familia naturală”, președintele Consiliului Național de Combatere a Discriminării a afirmat că „Este mult mai grav să vorbești de familia «naturală» decât de familia «tradiţională». Asta înseamnă că ceilalți nu sunt naturali. Or, declarația asta venind din partea purtătorului de cuvânt al principalului cult din România (BOR) este foarte gravă”.
În mod vădit, aici este vorba de o antepronunțare a președintelui CNCD, ceea ce înseamnă că verdictul în ceea ce a devenit, din nefericire, cazul Bănescu a fost deja hotărât”, consideră susţinătorii purtătorului de cuvânt al Patriarhiei Romane. Ei au mai că Vasile Bănescu este purtător de cuvânt al Patriharhiei Române, afirmațiile sale fiind în perfectă concordanță cu teologia morală și cu dogma creștină, arătând că familia este naturală numai dacă este întemeiată pe Căsătoria între un bărbat și o femeie. Ignorând tocmai propriile afirmații, președintele CNCD vine și spune că este inacceptabil ca astfel de opinii să fie exprimate în spațiul public. ,,Cu alte cuvinte, dl. Asztalos interzice exprimarea concepției creștine în spațiul public, ceea ce ridică întrebări asupra scării de valori a d-lui Asztalos, care are are în mod vădit, printr-o asemenea susținere, o evidentă componentă contrară spiritului creștin al societății românești. Comportamentul instituțional al dlui Csaba Asztalos este unul angajat și militant, ceea ce poate fi înțeles, dar nu și când președintele CNCD discriminează el însuși, împotriva spiritului legilor și Constituției României, majoritarea populației României”, au spus în încheiere semnatarii Scrisorii Deschise.
Faţă de aspectele semnalate, academicienii, pictorii, actorii sau istoricii semnatari au cerut ,,scuze publice față de peste cele trei milioane de cetățeni ai României care au semnat demersul de susținere a clarificării definiției Căsătoriei în Constituție, pe de o parte, şi încetarea imediată a acțiunilor îndreptate împotriva d-lui Vasile Bănescu, un om de o decență, civilitate și o probitate intelectuală ireproșabile, pe de alta parte.
Vasile Bănescu, purtatorul de cuvant al Patriarhiei, a fost reclamat la Consiliul National pentru Combatarea Discriminarii dupa ce a spus că de vină pentru numărul mare de mame adolescente sunt anumite motive sociale, dar și ,,apartenența la o anumită etnie”. Reclamația a fost făcuta de E-Romnja si Centrul Filia, care au depus o sesizare cu privire la ,,declarațiile discriminatorii” ale lui Bănescu, la adresa fetelor rrome și fetelor aparținând diferitelor categorii defavorizate.",https://www.notabn.ro/purtatorul-de-cuvant-al-patriarhiei-romane-sustinut-de-academicieni-si-artisti-in-cazul-acuzatiilor-de-rasism-si-au-adresat-scrisoare-deschisa-cncd/,2020-03-06,About The Author
571,571,notabn.ro,Klaus Iohannis: Armata României este demnă de trecutul şi eroii ei,"Prioritatea strategică a României este şi va rămâne o relaţie transatlantică puternică, iar în prezent Armata ţării noastre este o instituţie profesionalizată şi performantă, „demnă de trecutul şi eroii ei”, a declarat, vineri, preşedintele Klaus Iohannis.
„Sărbătorim astăzi 75 de ani de la eliberarea integrală a teritoriului României de către armata noastră, în timpul celui de-al Doilea Război Mondial. Această aniversare are o semnificaţie cu atât mai profundă, cu cât tot anul acesta se împlinesc şi 15 ani de la intrarea României în NATO, un bun prilej aşadar de a onora sacrificiile şi implicarea tuturor celor care au apărat unitatea statului român şi identitatea noastră naţională. Parcursul euroatlantic şi european al României s-a bazat şi pe profesionalismul şi seriozitatea cu care armata a participat la operaţii militare în afara teritoriului naţional, acolo unde interesele ţării noastre o cereau, alături de aliaţii noştri”, a afirmat Iohannis, la ceremonia militară de la Mormântul Ostaşului Necunoscut din Parcul Carol I, cu prilejul Zilei Armatei.
El a spus că „schimbările de paradigmă privind securitatea internaţională şi regională determină necesitatea adaptării conceptului de apărare a ţării şi de securitate naţională la dinamica din ce în ce mai imprevizibilă a mediului de securitate internaţional, în care riscurile şi ameninţările se amplifică şi se diversifică permanent”.
„În prezent, Armata României este o instituţie profesionalizată şi performantă, având o contribuţie decisivă la îndeplinirea angajamentelor României în cadrul Alianţei Nord-Atlantice şi la implementarea Politicii de Apărare şi Securitate Comună în Europa, prin participarea la misiunile comune, desfăşurate pentru combaterea terorismului internaţional, precum şi la promovarea securităţii şi stabilităţii regionale. Apartenenţa la NATO, la Uniunea Europeană şi amplificarea Parteneriatului Strategic cu Statele Unite ale Americii conferă României cel mai înalt grad de securitate şi un profil de partener serios şi responsabil, consolidat la nivel internaţional. Mai mult, România nu este doar un beneficiar, ci şi un furnizor de securitate şi de viziune despre cum trebuie organizată securitatea internaţională, pentru că fără acţiune constantă şi coerentă, fără management riguros, fără coordonare între instituţii vom rămâne mereu doar la bune intenţii şi jumătăţi de măsură”, a afirmat Iohannis.
Preşedintele a subliniat că „prioritatea strategică a României este şi va rămâne o relaţie transatlantică puternică”.
„Consolidarea profilului şi a vizibilităţii României în NATO constituie un obiectiv strategic pe care voi continua să îl urmăresc cu consecvenţă. De altfel, la summiturile NATO am obţinut rezultate notabile, precum atingerea obiectivelor ţării noastre în cadrul procesului de implementare a prezenţei înaintate a NATO, asigurarea coerenţei acestui proces între nordul şi sudul flancului estic sau atenţia sporită acordată regiunii Mării Negre. România a reiterat constant necesitatea consolidării prezenţei aliate avansate pe întreg flancul estic al NATO, solicitând implicarea suplimentară a aliaţilor pentru asigurarea misiunilor de poliţie aeriană şi de patrulare maritimă, respectiv pentru operaţionalizarea structurilor de luptă, de comandă şi control NATO, dispuse pe teritoriul naţional, ca parte a Structurii de Forţe a NATO”, a adăugat şeful statului.
El a mai spus că asigurarea securităţii extinse a României include şi dezvoltarea şi consolidarea parteneriatelor strategice existente, în special a celui cu Statele Unite ale Americii, menţionând vizita recentă în SUA, unde a discutat cu preşedintele Statelor Unite despre asigurarea unei prezenţe militare consistente a Statelor Unite în România şi în Marea Neagră.
„Este esenţial ca angajamentul cu privire la creşterea bugetului pentru Apărare să fie respectat, pentru că această iniţiativă a adus recunoaşterea aliaţilor şi beneficii certe pentru securitatea României”, a mai afirmat preşedintele.
Preşedintele Iohannis a evidenţiat participarea militarilor Armatei României, sub egida ONU, NATO şi UE, la misiuni de combatere a terorismului, de sprijinire a păcii sau umanitare, arătând că aceasta reprezintă „dovada că ţara noastră înţelege să-şi respecte cu responsabilitate obligaţiile pe care şi le-a asumat”.
„Îmi exprim aprecierea şi recunoştinţa pentru cei peste 1.000 de militari care îşi îndeplinesc cu profesionalism misiunile în teatrele de operaţii, riscându-şi viaţa în numele angajamentelor luate de România ca membru al Alianţei Nord Atlantice. Cu acest prilej, salut şi participarea a peste 100 de militari români la Grupul de Luptă al NATO din Polonia, condus de Statele Unite ale Americii, precum şi a celor din cadrul misiunilor conduse de Uniunea Europeană în Bosnia şi Herţegovina sau în Georgia. Urez, totodată, mult succes aviatorilor detaşaţi pe continentul african, în premieră, în cadrul Misiunii Multidimensionale Integrate a ONU de Stabilizare în Republica Mali”, a mai spus Iohannis.
Şeful statului a transmis militarilor că Armata României este „demnă de trecutul şi eroii ei”.
„Sunt mândru că Armata României de astăzi, demnă de trecutul şi de eroii ei, rămâne pentru poporul român un reper moral, o ancoră de stabilitate şi este privită cu multă încredere şi acelaşi respect atât în ţară, cât şi peste hotare”, a spus Iohannis.
El a menţionat că, în semn de preţuire şi apreciere pentru rezultatele deosebite obţinute, a decorat, cu prilejul Zilei Armatei, Drapelul de Luptă al Comandamentului Forţelor Întrunite cu Ordinul „Virtutea Militară” în grad de Cavaler cu însemne de pace pentru militari.
Totodată, preşedintele a punctat că 421 de militari din Academia Tehnică Militară „Ferdinand I”, Universitatea Naţională de Apărare „Carol I”, Institutul Medico-Militar Bucureşti şi din Centrul de instruire pentru muzici militare au depus Jurământul militar, expresie a devotamentului faţă de neam şi patrie.
„Aduc un omagiu memoriei martirilor căzuţi la datorie pe câmpurile de luptă pentru apărarea ţării şi în acelaşi timp îi asigur de aprecierea şi respectul meu pe veteranii de război, pentru tot ceea ce au realizat în beneficiul statului român, sub culorile drapelului naţional”, a mai afirmat Iohannis, menţionând că a conferit şi primele medalii comemorative „Centenarul Războiului pentru Întregirea Neamului” pentru a răsplăti eforturile instituţiilor care păstrează, cinstesc şi cultivă memoria eroilor şi a faptelor de acum 100 de ani.
„Vă felicit cu prilejul Zilei Armatei României şi vă urez succes în continuare în nobila misiune de a sluji patria sub tricolor! La Mulţi Ani, Armata României!”, a transmis preşedintele, în final.",https://www.notabn.ro/klaus-iohannis-armata-romaniei-este-demna-de-trecutul-si-eroii-ei/,2020-03-06,About The Author
572,572,notabn.ro,",,Haos în sistemul românesc de sănătate și educație. Ce soluții avem?""","Vineri 20 aprilie 2018 ora 15:00, la Hotel Metropolis din Bistrița, Sala Londra, str. Parcului, nr. 19, reprezentanți ai USR organizează o întâlnire cu tema Haos în sistemul românesc de sănătate și educație. Ce soluții avem?”. Sunt invitați reprezentanți ai sistemului medical și de educație din județul Bistrița-Năsăud, împreună cu reprezentanți ai societății civile și ai factorilor decizionali locali. Invitat: Emanuel Ungureanu, vicepreședinte al Comisiei de Sănătate din Camera Deputaților, deputat USR de Cluj.
Amfitrion: Cristina Iurișniți, președinte al Comisiei pentru Egalitatea de Șanse și membru al Comisiei pentru Învățământ din Camera Deputaților, deputat USR de Bistrița-Năsăud.
,,În Atelierul nostru legislativ ne propunem să abordăm următoarele subiecte:
– Aspecte legislative privind Educația și Sănătatea în România de azi,
– Educația pentru sănătate în școli,
– Drepturile pacienților în sistemul medical românesc.
Așteptăm confirmarea participării dumneavostră sau/și a unui reprezentant al organizației dumneavoastră înscriindu-vă pe acest formular sau pe e-mail: deputatcristinaiurisniti@gmail.com . Informații la telefon 0745.375.134″, precizează organizatorii.",https://www.notabn.ro/haos-in-sistemul-romanesc-de-sanatate-si-educatie-ce-solutii-avem/,2020-03-06,About The Author
573,573,notabn.ro,"Sorin Hangan, președintele PNL Bistrița: ""Suntem în luna martie şi nu avem buget.""","Consilierul municipal PNL, Sorin Hangan, președintele PNL Bistrița, scrie într-o postare pe contul său personal de Facebook că-i va cere primarului municipiului o întâlnire pentru a stabili prioritățile pe anul 2019 a orașului nostru:
„O să-i cer primarului Ovidiu Creţu să avem o întâlnire pentru a stabili priorităţile pe anul 2019. Suntem în luna martie şi nu avem buget. O administraţie eficientă trebuie să aibă bugetul aprobat încă din luna decembrie, iar lista de investiţii trebuie să fie pregătită încă din luna martie. Nu mai trebuie să ratăm şi acest an. E neproductiv să finanţăm multe proiecte şi să realizăm puţine. Nu e normal să mai transferăm banii de pe un an pe altul. Dacă vrem să fim eficienţi trebuie să nu ne mai amăgim singuri.
Sunt câteva proiecte care pot fi realizate dar pentru asta e nevoie de o reconfigurare şi o prioritizare a investiţiilor, altfel rămânem blocaţi în câteva iniţiative care nu ne duc înainte. Avem o strategie de dezvoltare a oraşului care e un document aprobat de toate partidele politice şi pe care l-am abandonat în favoarea proiectelor personale ale primarului. Chiar dacă suntem mult în urmă, trebuie să privim spre viitor şi să ne concentrăm pe proiectele urgente şi importante.
Suntem un grup de consilieri cu reprezentare importantă şi cred că de ficecare dată propunerile noastre au contribuit la dezvoltarea oraşului. Despre cât de bine se realizează investiţiile, dacă ele se fac la timp şi de calitate este o problemă a domnului primar şi a executivului şi aici avem obiecţiile noastre, dar asta e o altă discuţie.
Aştept un răspuns clar din partea primarului Ovidiu Creţu şi sper să avem o dezbatere serioasă pe buget împreună cu toţi cetăţenii bistriţeni interesaţi şi care au propuneri concrete în acest sens.”
sursa: Facebook Sorin Hangan",https://www.notabn.ro/sorin-hangan-presedintele-pnl-bistrita-suntem-in-luna-martie-si-nu-avem-buget/,2020-03-06,About The Author
574,574,notabn.ro,Cu cine votez în turul doi?,"Autor: Iacob Brănișteanu
L-am cunoscut pe Klaus Iohannis in anul 1999. Eram inspector scolar. Trebuia sa fac un tur al universitatilor, sa predau pentru corectare lucrarile scrise in urma sustinerii Concursului National de Titularizare, al carui vicepresedinte eram in judet. Cum aveam si lucrari in germana, pentru invatatori-sectia germana, am poposit si la Sibiu, la Liceul Pedagogic. Cum n-am gasit acolo decat o ingrijitoare, am cerut sa vorbesc cu cineva in masura sa preia in siguranta lucrarile. Mi-a dat numarul de telefon al profesorului Klaus Iohannis, inspector scolar general adjunct la vremea aceea. L-am sunat, i-am relatat despre ce este vorba si mi-a spus sa-l astept la Inspectoratul Scolar, aflat in apropiere. M-a asigurat ca va fi acolo in zece minute, ca va veni cu bicicleta. Dovada ca mersul cu bicicleta era o obisnuinta si nu doar o poza recenta de imagine populara. Asa s-a si intamplat. Ne-am intalnit, i-am predat cum se cuvine lucrarile si mi-a spus apoi, elegant si natural, ca ar fi bucuros sa mai stam de vorba un timp la o cafea. Am petrecut o ora, poate, discutand aplicat si interesat despre problemele din educatie si ce am putea face pentru o mai buna asezare a lucrurilor. Faceam parte, la vremea aceea, din Grupul National de Lucru pentru Reforma si Strategii Educationale, un grup de zece persoane din invatamantul universitar si preuniversitar. Ne-am bucurat ca ne-am intalnit in idei si ne-am despartit apoi, incantati de intalnire. Am descoperit in acea intamplare un om elegant, inteligent, natural, extrem de politicos, fara nimic fals in comportament si in abordare. N-a mai fost de mirare ca in anul urmator a fost ales primar al Sibiului si ca au urmat inca trei mandate la rand. Sibienii stiau ce fac.
Randurile acestea nu sunt pentru a convinge pe cineva sa-l voteze in turul doi. Pana la urma, fiecare alege conform propriei constiinte, propriilor convingeri si principii. Fiecare alege persoana cu care se identifica. Dar alegerea trebuie facuta intre Adevar si Minciuna, intre Vorba cu Miez si Vorba Goala, intre Inteligenta si Prostie, intre Perspectiva Serioasa si cea Mai Mult Decat Indoielnica, intre Oprirea Jafului asupra tarii si Continuarea Jafului, intre Reprezentarea Demna a tarii si Reprezentarea de Rasul Lumii, intre Apararea Statului de Drept si Calcarea Lui in Picioare.
Voi alegeti intre Bine si Rau! Votul sincer, nealterat de factori externi sau subiectivi, va face diferenta. Sa aveti Gandul cel Bun!",https://www.notabn.ro/cu-cine-votez-in-turul-doi/,2020-03-06,About The Author
575,575,notabn.ro,Cluj-Napoca. Studenţii vor beneficia de noi facilităţi pentru transportul public,"Primăria Cluj-Napoca alături de Compania de Transport Public propun simplificarea și îmbunătățirea politicii locale de acordare a abonamentelor subvenționate pentru studenți, prin înlocuirea abonamentului pe două linii de transport în comun cu un abonament care include un număr de 120 de călătorii pe lună, indiferent de linia pe care sunt utilizate.
Obiectivul este încurajarea studenților să utilizeze transportul în comun și totodată, de a reduce utilizarea mașinii personale ca modalitate de mobilitate în oraș. De asemenea, acest proiect este un semn de recunoaștere al locului și rolului pe care studenții îl au în ecosistemul de dezvoltare al orașului nostru. Personalul calificat, bine pregătit reprezintă unul dintre principalele avantaje competitive ale Clujului.",https://www.notabn.ro/cluj-napoca-studentii-vor-beneficia-de-noi-facilitati-pentru-transportul-public/,2020-03-06,About The Author
576,576,notabn.ro,Centenarul și Catedrala Opinia unui prof de Istorie (4),"Autor: Adrian Cioroianu
La drept vorbind, cred că toți oamenii de bun simț își dau seama ca nu din cauza Catedralei sau a Bisericii/bisericilor ne lipsesc nouă infrastructura rutieră, facilitățile medicale sau sălile de spectacole. E drept că biserica ortodoxă (de la noi și din alte părți) are unele restanțe în misiunea ei teoretic civilizatoare, e drept că unii preoți de-ai noștri mai emit idei bizare și dovedesc partizanate mai curând euroasiatice decât euroatlantice, dar, una peste alta, cred că ortodoxia românească merita o catedrală la București.
Așadar, dilema „spitale sau catedrale” mi se pare falsă. România este o țară suficient de bogată pentru a avea și spitale, și catedrale. E clar că în catedrală s-au băgat bani, dar măcar acolo se vede un rezultat. Mai grav e cu proiectele, centrale sau locale, în care s-au sifonat bani, nu s-a văzut nici un rezultat, iar banii au dispărut.
Într-un an în care Centenarul a fost celebrat mai puțin prin monumente și mai des prin fumul grătarelor sau prin gargara limbii de lemn pe la tot felul de petreceri dubioase sau „evenimente” organizate de primării în pană de idei, măcar BOR chiar și-a legat numele de o realizare.
Indiferent de cum am comenta, principala ctitorie din anul Centenarului va rămâne, foarte probabil, această Catedrală.",https://www.notabn.ro/centenarul-si-catedrala-opinia-unui-prof-de-istorie-4/,2020-03-06,About The Author
577,577,notabn.ro,Noul Consiliu de Administrație al Societății Române de Radiodifuziune a fost validat de Parlament,"Cu 310 voturi pentru și 11 împotrivă, noul Consiliu de Administrație al Societății Române de Radiodifuziune a fost votat de Parlamentul României.
Din acest organism fac parte:
Dragoș Gabriel Pătlăgeanu — titular și Camelia Tatiana Ilie — membru supleant, din partea președintelui României;
Maria Țoghină, din partea Guvernului;
Adrian Valentin Moise și Gabriel Basarabescu, supleanți — Nicoleta Balaci și Constantin Pușcaș, din partea salariaților SRR;
Georgică Severin, Bogdan Niculescu Duvăz, Cristian Teodorescu, Ruxandra Ileana Săraru, supleanți sunt Anca Florea, Cristian Zărescu, Ioan Horăscu și Adrian Pop, din partea PSD.
Alexandru Iulian Muraru si Radu F. Alexandru, supleanți Ioan Chiorean și Laurențiu Ichim din partea PNL;
Angelo Mitchievici — titular și Mihai Radu Vancu — supleant, din partea USR;
Demeter Andras Istvan, supleant — Romanszki Zsuysa, din partea UDMR;
Milan Miroslav Manyura (titular) și Roxana Georgeta Gheorghe (supleant) din partea minorităților naționale, altele decât cea maghiară.",https://www.notabn.ro/noul-consiliu-de-administratie-al-societatii-romane-de-radiodifuziune-fost-validat-de-parlament/,2020-03-06,About The Author
578,578,notabn.ro,Sinecura pesedistă,"Autor: Daniel Funeriu
Sinecura pesedistă AOSR (Academia Oamenilor de Știință), un fel de cimitir al elefanților politruci (care încasează indemnizații uriașe doar pentru că sunt pesediști) primește anul acesta 10.3 milioane de lei de la buget. O altă sinecură, Academia de Științe Tehnice, ia 3.9 milioane prin bugetul educației, iar celebra Academie de Securitate etc ia 1.1 milioane. Total 15,3 milioane. Eu le-am tăiat toți banii în 2010.
Din 2012 încoace s-au dat acestor mizerii 125 de milioane de lei. Genial, nu? Tot statul pesedist a dat în 2019, pentru rechizitele copiilor din familii cu venituri mici, mirabolanta sumă de 5 milioane de lei. Deci burdihane pentru pesediști și nu viitor pentru copii. E revoltător și sper ca PNL să ia decizia politică să taie aceste sinecuri pentru politruci cu burdihan.",https://www.notabn.ro/sinecura-pesedista/,2020-03-06,About The Author
579,579,notabn.ro,"Dan Barna-USR: „Fără Penali este deja un fenomen social""","Parlamentarii USR vor merge timp de două săptămâni, între 1-16 august, prin județele în care inițiativa Fără Penali în funcții publice are nevoie de 20.000 de semnături.
„Avem neapărată nevoie de 20.000 de semnături în 14 județe din țară. Fără Penali este deja un fenomen social, e un val care a cuprins toată România. E proiectat la concerte, strigat în concerte, scris pe ziduri, l-am văzut pe asfaltul de la Turul Franței, scandat pe stadioane. Fără penali este mesajul întregii societăți către cei care conduc azi România. Conține toată revolta oamenilor îndreptată împotriva legalizării hoției din bani publici prin lege, încercărilor de a subordona politic Justiția, incompetenței guvernului și ignoranței. Înseamnă mai mult decât spun cele două cuvinte: e o mare de oameni care s-a mobilizat și spune AJUNGE”, a transmis Dan Barna, președintele USR.",https://www.notabn.ro/dan-barna-usr-fara-penali-este-deja-un-fenomen-social/,2020-03-06,About The Author
580,580,notabn.ro,Liviu Dragnea a publicat date economice din 2018. O ducem nemaipomenit,"Liviu Dragnea a revenit din concediu şi a postat un mesaj care să ne aducă aminte ce bine o ducem, ce ne-au mai crescut veniturile. Dragnea a postat pe Facebook un mesaj care arată cifre economice de pe anul 2018. Nu ştim dacă sunt adevărate, dar dacă sunt, nu ştim ce s-a întâmplat cu banii. Autostrăzi nu avem, spitale nu s-au realizat, iar patronii nu sunt mulţumiţi deloc de rezultate. Celor din mediul privat şi nu numai lor, le-au scăzut salariile, fiindcă toate creşterile de preţuri nu se mai opresc.
Mesajul lui Dragnea: ,,România a încheiat anul trecut cu venituri la buget de 295,1 miliarde de lei, cu 71,2 miliarde în plus față de anul 2016, reprezentând o creștere de 32%.
PIB-ul României a ajuns în 2018 la 949,6 miliarde de lei, cu 188,2 miliarde de lei în plus față de 2016, adică o creștere de 25%.
Sunt cele mai mai creșteri, în doi ani consecutivi, din istoria României!
#indraznestesacrezi",https://www.notabn.ro/liviu-dragnea-a-publicat-date-economice-din-2018-o-ducem-nemaipomenit/,2020-03-06,About The Author
581,581,notabn.ro,Klaus Iohannis: Putem deveni un important jucător regional în domeniul energiei,"Preşedintele României, Klaus Iohannis, a susţinut joi, 31 octombrie a.c., la Staţia de comprimare gaze naturale Podişor (judeţul Giurgiu), o alocuţiune în cadrul ceremoniei de decorare a companiei Transgaz. El a precizat că avem oportunitatea, ca ţară, de a fi în centrul reţelei regionale de transport şi de a deveni un important jucător regional în domeniul energiei. Declaraţiile preşedintelui:
„Compania Transgaz a pornit pe drumul dezvoltării la scară regională şi vă invit pe fiecare dintre dumneavoastră, reprezentanţi de seamă ai industriei noastre energetice, să le urmaţi exemplul şi să gândiţi strategii prin care să obţineţi rezultate la fel de valoroase!
Staţia de Comprimare Podişor, pe care o inaugurăm astăzi, este nu doar o componentă importantă a Proiectului BRUA şi o reuşită evidentă a Transgaz, dar şi o referinţă pentru transportul gazelor naturale din această regiune.
Doresc, totodată, să vă transmit tuturor un mesaj de susţinere – vă aflaţi pe drumul cel bun şi sunt convins că rezultatele muncii dumneavoastră vor contribui substanţial la atingerea obiectivului României de a deveni hub energetic regional în realitate, nu doar în diferite planuri sau hărţi frumos colorate.
Accesul la noi surse de gaze naturale şi interconectarea cu pieţele din Europa Centrală şi de Est plasează proiectul BRUA în centrul eforturilor privind securitatea energetică şi integrarea pieţelor de gaze naturale din regiunea noastră. Consider că paşii concreţi făcuţi de Transgaz prin finalizarea a două staţii de comprimare, două din trei, precum şi prin acordurile subsecvente care urmează a fi încheiate, vor aduce România mai aproape de statutul de partener credibil şi implicat în planul creşterii securităţii energetice în întreaga regiune.
Prin eforturile dumneavoastră, ca specialişti şi oameni dedicaţi sectorului energiei, mă aştept ca, la finele unei investiţii de aproape 500 de milioane de euro, proiectul BRUA să plaseze ţara noastră în centrul celei mai noi şi mai importante reţele de transport al gazelor naturale din regiune.
Este indiscutabil faptul că, în domeniul energetic, România se bucură de avantaje certe. Resursa umană calificată, poziţia geostrategică, mixul energetic diversificat, producţia importantă de gaze naturale şi o puternică independenţă energetică asigură României premise autentice pentru un parcurs strategic în viitor.
Din păcate, mai ales în ultimul an, sectorul a fost grav perturbat de măsuri hazardate, precum cele ale vestitei deja, vestite în sensul cel mai negativ, Ordonanţe 114. Efectele toxice ale guvernării din ultimii ani au fost resimţite de fiecare român, prin preţuri record la gaze şi energie electrică, dar şi la bunuri de strictă necesitate.
Acum, urgenţa zero constă în repararea răului produs de această guvernare, iar în etapa următoare este esenţial să ne concentrăm atenţia spre viitor, spre ceea ce ne poate aduce o Românie normală.
În primul rând, trebuie reglementată rapid situaţia consumatorului vulnerabil, pentru susţinerea şi protejarea acestuia.
Fenomenul de sărăcie energetică trebuie combătut prin extinderea infrastructurii de transport al gazelor naturale şi aici rolul dumneavoastră este unul decisiv.
Trebuie să ne asigurăm că, prin dezvoltarea infrastructurii, de beneficiile gazelor naturale se vor bucura toţi cetăţenii României, indiferent unde locuiesc, în mediul urban sau în cel rural, fie că este vorba de Bucureşti, sau Botoşani, sau Bolintin.
Evident, un astfel de deziderat ambiţios nu se împlineşte de la sine. De aceea, oamenii politici, decidenţii guvernamentali, care vor fi în funcţiune în câteva zile, şi actorii implicaţi în sectorul energetic trebuie să lucreze împreună, pentru obiectivele esenţiale de securitate şi independenţă energetică.
În acest sens, alături de dumneavoastră, reprezentanţi şi angajaţi ai sectorului energetic deopotrivă, trebuie să ne setăm ca obiectiv consolidarea rolului regional al industriei energetice româneşti şi să gândim permanent din perspectiva unei poziţii relevante în dinamica regională actuală.
Vă felicit, domnule director, pe dumneavoastră, pe toţi cei care lucrează în Transgaz, vă doresc mult succes în continuare şi, domnule director, promisiunile dumneavoastră de finalizare în termenii propuşi a lucrărilor despre care am discutat, nu doar BRUA, ci şi gazoductul Ungheni-Chişinău, şi altele, le iau de bune şi le predau spre urmărire şi finalizare domnului Prim-ministru desemnat, care, cu siguranţă, împreună cu noua echipă, vor face să se mişte cu totul şi cu totul altfel lucrurile.
Şi, domnule Prim-ministru, mă aştept să luaţi din prima zi în mână aceste chestiuni şi să începem să dezvoltăm România aşa cum trebuie şi aşa cum poate, nu aşa cum, din nefericire, s-a întâmplat în ultimii ani. Situaţii dintre cele mai ciudate – o investiţie finalizată de, cred că am reţinut bine, 500 de milioane de euro, dar drumul până acolo, prin grija unui baron pesedist, nu s-a realizat”, a precizat preşedintele.",https://www.notabn.ro/klaus-iohannis-putem-deveni-un-important-jucator-regional-in-domeniul-energiei/,2020-03-06,About The Author
582,582,notabn.ro,"Avanpremiera națională a filmului ,,Maria, Regina României”, în 24 octombrie, la Bistrița","Povestea filmului este axată pe Conferința de Pace de la Paris din anul 1919, ce a urmat Primului Război Mondial. La această Condefință, Regina Maria a României a susținut cauza țării noastre în fața Marilor Puteri, având un rol foarte important în recunoașterea de către acestea, a Unirii de la 1918.
Regina Maria a fost soția Regelui Ferdinand și Regina României între anii 1914 şi 1927. Născută la 29 octombrie 1875, în comitatul Kent din Anglia, era nepoata Reginei Victoria a Marii Britanii și a Țarului Alexandru al II-lea a Rusiei. A murit la 18 iulie 1938, la Sinaia, nu înainte de a lăsa țării un testament moral, intitulat: ,,Scrisoare adresată Țării și Poporului meu”, în care spune printre altele: ,,De acum inainte nu va voi mai putea trimite niciun semn; dar mai presus de toate, aminteste-ti Poporul meu ca te-am iubit si ca te binecuvantez cu ultima mea suflare”.
Potrivit https://www.historia.ro/, în săptămâna 8-14 noiembrie, filmul rulează în cinematografele din București, Alba Iulia, Alexandria, Arad, Bacău, Baia Mare, Bistrița, Botoșani, Brăila, Brașov, Buzău, Călărași, Cluj-Napoca, Constanța, Craiova, Deva, Drobeta Turnu Severin, Focșani, Galați, Iași, Lugoj, Mangalia, Oradea, Piatra Neamț, Pitești, Ploiești, Râmnicu Vâlcea, Sibiu, Slobozia, Suceava, Târgu Jiu, Târgu Mureș, Timișoara.",https://www.notabn.ro/avanpremiera-nationala-a-filmului-maria-regina-romaniei-in-24-octombrie-la-bistrita/,2020-03-06,About The Author
583,583,notabn.ro,"Dacian Cioloş: ""Este nevoie de un proiect care să pună forțele politice din Opoziție la lucru împreună""","Fostul premier, Dacian Cioloş e de părere că opoziţia trebuie să se adune într-un proiect comun pentru a face faţă PSD. Cioloş spune că opoziţia este datoare societăţii civile, care a ţinut steagul sus în aceşti doi ani şi crede că e nevoie de un comportament responsabil a partidelor din opoziţie.
„Devine tot mai clar că nu mai putem aștepta niciun lucru bun de la majoritatea PSD-ALDE.
Nu mai e suficient să stăm doar de pază la asalturile Guvernului asupra justiției, a economiei.
Este nevoie de un proiect care să pună forțele politice din Opoziție la lucru împreună, pentru că PSD a confiscat total instrumentele instituționale și nu are nicio dorință să guverneze transparent și în interesul cetățenilor. Am avut o nouă dovadă a orbirii care a cuprins acest partid, incapabil să revină la o conduită etică și onestă în raport cu România.
Situația în care ne aflăm arată clar că nu ne mai putem ascunde în spatele unor probleme politice care ne-au făcut să ne uităm doar în curtea noastră. PLUS se va adresa tuturor forțelor politice care au posibilitatea și dorința de a lucra la proiecte politice alternative. Înainte de a vorbi de coaliții și despre o unire generică a Opoziției, am putea încerca să aflăm care sunt prioritățile politice pe care le resimte fiecare dintre noi, pentru a depăși orice disensiune și pentru a construi o opoziție unită la PSD și la partenerul său, ALDE.
Atrag atenția că suntem datori societății civile din România, care a dat dovadă de un comportament impecabil în ultimii doi ani. Le suntem datori cetățenilor României cu o soluție pentru a redresa situația socio-economică, dar și pentru a spune clar cum vrem să lucrăm împreună să redresăm instituțional Statul, Administrația, Justiția. Le datorăm românilor un comportament politic responsabil”, a precizat fostul premier pe pagina sa de socializare.",https://www.notabn.ro/dacian-ciolos-este-nevoie-de-un-proiect-care-sa-puna-fortele-politice-din-opozitie-la-lucru-impreuna/,2020-03-06,About The Author
584,584,notabn.ro,"Anca Dragu, despre majorarea salariului minim din noiembrie: Un demers pur populist","ostul ministru al Finanțelor, Anca Dragu, moderator al Comunității Tematice (CT) Economie și cofondator al Mișcării România Împreună (RO+), a declarat, în cadrul unei intevenții telefonice la Digi24, că impactul majorării salariului minim cu două luni înainte de termenul anunțat va fi unul major, în condițiile în care avem o creștere economică mai mică decât cea prognozată, lucru recunoscut inclusiv de Guvern.
Anca Dragu a catalogat întregul demers drept unul „populist” și a punctat faptul că există trei explicații pentru care Ministerul Muncii a ales să facă acest anunț:
„Să mai mascheze presiunea cu pensii, salarii, ce nu știm dacă vor crește în 2019. Să mai repare din creşterea economică, ce deja pare deteriorată pentru 2018. Am început cu o prognoză de creștere economică de 5,5%, acum suntem la 5,1. Însuși Guvernul recunoaşte că prognoza a fost prea generoasă, iar în piaţă nu există prognoze de peste 4% pentru 2018. A treia explicație: încasările. Se pot încasa în aceste două luni câteva sute de milioane, nu foarte mult, dar sunt buni şi aceia”, a explicat Anca Dragu, subliniind faptul că impactul acestei majorări va fi unul semnificativ.
Anca Dragu susține că, în momentul de față, nu există măsuri reale de creștere a economiei și că Ministerul Muncii nu face decât să aplice tactica folosită și în cazul pensiilor, când creșterile au avut loc cu șase luni mai devreme. „Guvernul Cioloș a crescut de două ori pensiile, dar nimeni nu știe asta, că nu am ieșit la televizor să spunem: «v-am dat, am crescut». E o chestiune de decență”, a adăugat Anca Dragu.
În acest context, fostul ministru al Finanțelor în Guvernul Cioloș estimează o depășire a deficitului bugetar: „Vedem o reducere a creșterii economice, a consumului, a tranzacțiilor în domeniul imobiliar, înseamnă o creștere economică mai mică și un deficit raportat la PIB mai mare. (…) Din ianuarie 2019, situația se va deteriora odată cu introducerea acestor limite pe gradul de îndatorare. Foarte puțini oameni vor mai putea accesa un credit”.
În ceea ce privește documentul trimis Comisiei Europene de către ministrul Finanțelor, Eugen Teodorivici, Anca Dragu a subliniat că înghețarea salariilor nu rezolvă problema și că, mai mult, scrisoarea arată clar faptul că Executivul de la București știa că nu are banii suficienți pentru a-și onora promisiunile: „Chiar avem o problemă, nu e un balon de săpun. E un document transmis de Guvern, semnat de ministrul Finanțelor, către vicepreședintele Comisiei Europene și către comisarul Pierre Moscovici. Comisia Europeană a spus încă de acum un an: «Aveți o problemă, nu vă încadrați în deficitul structural pe termen mediu». Comisiei Europene trebuie să îi explici dacă depășești țintele, ce măsuri iei ca pe termen mediu, doi-teri ani, să revii în țintă. Comisia nu îți spune: «Îți tai o mână», dar trebuie să vii cu niște propuneri în așa fel încât să arăți că ești responsabil. Dacă îngheți salariile un an, rezolvi problema? În 2020 o să ai bani să revii la salariile crescute? În niciun caz. Documentul pe care l-a transmis Guvernul României arată foarte clar că se știa că banii de salarii și pensii nu vor exista nici în 2020, nici în 2021. Ministrul Muncii susține că motivul pentru care e pusă în suspensie Legea salarizării în 2019 e pentru a ne bucura mai devreme, adică în 2020, în loc de 2022, de majorările finale”.
Guvernul a decis creşterea în avans a salariului mi­nim pe econo­mie de la 1 no­iem­brie, de la un sala­riu minim brut actual de 1.900 de lei până la 2.080 de lei salariu minim brut, potrivit ZF. Salariul minim brut pe economie ar fi trebuit să crească de la 1 ianuarie 2019 până la 2.050 de lei. Însă, conform noii creş­teri, salariul minim net va trece de la 1.162 de lei la 1.263 de lei, deci fiecare sa­lariat care se încadrează la acest nivel va câştiga în plus 101 lei la salariu, începând cu 1 noiembrie 2018.",https://www.notabn.ro/anca-dragu-despre-majorarea-salariului-minim-din-noiembrie-un-demers-pur-populist/,2020-03-06,About The Author
585,585,notabn.ro,Cluj. S-a deschis Târgul de Crăciun din Piața Unirii,"Ca în fiecare an, primarul Emil Boc a dat startul iluminatului festiv însă, în acest an, nu a mai adus butonul pe scenă, ci s-a folosit de o aplicație de pe telefonul mobil pentru a aprinde luminițele.
„Ne-am adaptat și noi la tehnologia modernă, nu mai venim cu butoanele ca să apăsăm pentru deschiderea iluminatului, avem un telefon, avem o aplicație și vom vedea dacă ea funcționează sau nu”, a spus Emil Boc.
Și a funcționat!
Edilul Clujului i-a lăudat pe organizatori și a spus că Târgul de Crăciun de la Cluj-Napoca „se regăsește în primele zece din Europa”.
Căsuțele frumos decorate, aromele de ciocolată caldă și vin fiert, patinoarul, serile de colinde și de concerte au revenit în Piața Unirii, dar târgul din acest an aduce și câteva elemente de noutate față de anii precedenți. Temerarii vor putea descoperi târgul prin joc, în cadrul unei activități de tip vânătoare de comori, care îi va purta pe la principalele atracții din târg și le va testa abilitățile de detectiv. Programul Căsuței Moșului, va include, pe lângă tradiționalele ateliere și sesiuni de jocuri pentru toată familia, și o activitate de tipul escape room, în care cei mici vor avea la dispoziție doar 30 de minute să găsească registrul lui Moș Crăciun și să-și treacă numele pe lista copiilor curioși.
Atracțiilor permanente ale târgului li se vor adăuga un carusel cu 3.000 de luminițe, un iglu care găzduiește o familie de urși polari, o moară (jocul) de mari dimensiuni și o iesle de Crăciun. Personajele principale ale temei de anul acesta – calul cu coarne, omul de zăpadă din zaruri și domino joker – au coborât din poveste și vor fi alături de noi în piață. De asemenea, tramvaiul lui Moș Crăciun își începe turele zilnice, pe traseul Bucium-Gară și retur, în fiecare după-amiază, de la ora 16:00 la 19:00. Târgul de Crăciun va rămâne deschis până pe 31 decembrie.
PROGRAMUL DIN WEEKEND
23 noiembrie
ÎN TÂRG
11:00 – 22:00 Jo’COOL de Crăciun (start la Căsuța Chițibușuri)
14:00 – 16:00 Jocuri Beard Brothers
15:00 – 17:00 Șezătoarea fermecată cu Cercul Întreg
16:00 – 18:00 Animație stradală cu personaje îndrăgite din povești
LA CĂSUȚA MOȘULUI
16:00 – 20:00 Escape room: Condica lui Moș Crăciun
LA SCENĂ
17:00 – 18:00 Teatru de păpuși: Scufița Roșie și lupul cel flămând
19:00 – 21:00 Concert Subcarpați și Hanu’ cu bragă
24 noiembrie
ÎN TÂRG
11:00 – 22:00 Jo’COOL de Crăciun (start la Căsuța Chițibușuri)
14:00 – 16:00 Jocuri Beard Brothers
18:30 -19:30 Povești la gura sobei: Pinocchio
LA CĂSUȚA MOȘULUI
16:00 – 20:00 Escape room: Condica lui Moș Crăciun
LA SCENĂ
20:00 – 21:00 Să cântăm românește cu Armonia Music
21:00 – 22:00 Concert Oamenii Dimineții",https://www.notabn.ro/cluj-s-a-deschis-targul-de-craciun-din-piata-unirii/,2020-03-06,About The Author
586,586,notabn.ro,Dalbe podoabe la început de an,"Autor: Călin Gabor
Pentru că pentru noul an mi-am propus să ies la fotografiat mai des, am zis că-i musai să fac treaba asta chiar din prima zi. Mai ales că, după un Crăciun cald, Anul Nou a venit cu temperaturi scăzute, dar și cu ceva ninsori. Slabe cantitativ, dar măcar cu strat de zăpadă.
Deși am avut parte și de peripeții, m-am ales și cu 2-3 cadre, dar mai ales cu experiența trăită la întoarcere, ghidat fiind doar de lumina lunii.
Am plecat spre o poiană descoperită în toamnă, la turele de bike de prin munții Bârgăului. Deși am pornit destul de târziu, tot urma să beneficiez de vreo 2 ore de lumină. Însă, o neglijență m-a făcut să pierd mai bine de 30 de minute. Deși am bănuit că sub stratul efemer de zăpadă de pe drum, s-ar putea să fie gheață, am continuat să urcă fără să verific dacă este nevoie de lanțuri. Am mizat pe faptul că am mașina echipată cu cauciucuri de iarnă bunicele. Însă, entuziasmul de a junge la locație cât mai repede, putea să mă coste în cel mai bun caz ratarea sesiunii foto. Pe măsură ce înaintam, panta devenea tot mai accentuată. Astfel că, după prima serpentină încep să derapez. Or fi bune anvelopele de iarnă, dar totuși tracțiunea nu e 4X4 :). Ca să nu fiu aruncat în lateral, nu mai forțez urcarea, gândindu-mă că voi coborî încet și voi lăsa mașina 30 m mai în jos, unde am ochit un loc de refugiu. Dar panta este prea accentuată, drumul acoperit de gheață, iar frâna nu ține. Încep să alunec cu spatele. Ce sentimnt sinistru. E prima dată când mi se întâmplă. Trag repede frâna de mână și fără să vreau, mașina se întoarce de-a latul drumul. Mă dau jos. Trebuie să îmi țin bine echilibrul să nu alunec. Ce mi-a fost în cap? De ce nu am verificat dacă e gheață sub zăpadă, de ce nu am pus lanțuri, de ce nu am lăsat mașina mai jos, înainte ca panta să devină prea accentuată? De ce, de ce, de ce. Soarele stă să apună și de aici îmi mai ia încă cel puțin jumătate de ceas să ajung în poiană.
Ce mă fac acum? Drumul e prea îngust să întorc. În stânga râpă de 2-3 m, în dreapta șanț betonat. În oricare dintre ele dacă nimeream, nu era prea bine, cel puțin pentru mașină. Împing spatele Focusului de aproape o tonă jumate, care pe gheață zici că-i Lăstun. După 2-3 smucituri îl mut câteva zeci de centimetri, pentru a-l poziționa astfel încăt să pot încerca o eventuală coborâre cu spatele. Totuși, parcă nu prea îmi surâde idea. Montez până la urmă lanțurile. Chiar și cu lanțuri, tot mi se pare riscantă ideea de a încerca să cobor cu spatele. Decid să urc și să întorc la următorul viraj. Incredibil ce diferență pot face lanțurile. Chiar și la demaraj, am urcat fără să derapez.
Parchez mașina și încep să urc aproape alergând spre poiană. Odată cu nivelul inferior al plafonului de nori ce a stăruit peste zi, copacii devin tot mai încărcați de cristale de zăpadă. Tai câteva serpentine, trec prin pădurea tânără de fag și ajung în prima poiană. E liniște deplină. De aici vă las cu imaginile.
Gânduri către Rodnei
Silent Night
Partea cea mai intensă a turei a fost dată de experiența trăită la întoarcere. Pentru că am rămas în poiană să experimentez minute bune după apusul soarelui, noaptea m-a prins la întoarcere, prin pădure. Strălucirea cristalelor de zăpadă, datorată lunii ce îmi ghida pașii, stelele ce licăreau prin coroana copacilor și liniștea deplină au fost cu adevărat magice.",https://www.notabn.ro/dalbe-podoabe-la-inceput-de-an/,2020-03-06,About The Author
587,587,notabn.ro,Cum s-a văzut Luna sângerie la eclipsa totală de azi-noapte,"În noaptea de 20 spre 21 ianuarie 2019, s-a produs o eclipsă totală de Lună, vizibilă teoretic din țara noastră. Practic, în puține locuri din România s-a putut admira această eclipsă deoarece cerul a fost înnorat, astfel încăt Luna nu a putut fi zărită pe cer. Cu toate acestea, în câteva locuri din România cerul senin a permis spectacolul celest pe care l-a susținut astrul nopților pământele, Luna, singurul satelit natural al Pământului. Este și cazul municipiului Târgoviște unde eclipsa totală de Lună a fost admirată și fotografiată, fotografiile fiind mai apoi postate pe un site de socializare.
În timpul eclipsei, Luna a primit o nuanță roșiatică de unde și denumirea de Lună sângerie. Eclipsa a început la ora 4,36 și a avut faza de totalitate între 6,41 și 7,43.
Sursă foto: Valentin Grigore și Sorin Gheorghe – Facebook",https://www.notabn.ro/cum-s-a-vazut-luna-sangerie-la-eclipsa-totala-de-azi-noapte/,2020-03-06,About The Author
588,588,notabn.ro,Deputatul mitralieră: „Nu ne provocaţi că venim 1 milion şi vă călcăm în picioare”.,"Deputatul PSD Cătălin Rădulescu a scris sâmbătă, pe Facebook, că violenţele de la protestul de vineri din Piaţa Victoriei sunt o tentativă de lovitură de stat, iar responsabili sunt liderii opoziţiei în frunte cu preşedintele Klaus Iohannis. Rădulescu i-a ameninţat pe protestatari: „Nu ne provocaţi că venim 1 milion şi vă călcăm în picioare”.
„Doamne ce huligani ! O femeie jandarm bătută cu bestialitate , de “diaspora“ are ficatul rupt, coloana vertebrală fracturată, fracturi multiple. O ordinară de colegă deputat PNL, fost preşedinte PNL, se întreabă ce costuri au fost pentru gaze lacrimogene. Un preşedinte de ţară, responsabil atât pentru morţii de la Colectiv, cât şi pentru femeia jandarm călcată în picioare, condamnă acţiunea jandarmeriei. Nişte jeguri securiste USR care de luni de zile incită la ieşirea în stradă şi prostul de Orban “mandolină“ cere anchetarea jandarmilor. Voi, bolnavilor psihici ce reprezentaţi opoziţia, împreună cu Iohanis în frunte, şi cu oamenii din servicii sunteţi responsabili, de tot ce se întâmplă astăzi , de violenţe, de incitarea la violenţă, de ce este in Bucureşti , de jandarmii bătuţi , de spargeri, de distrugeri, de femeia jandarm mutilată pe viaţă. Veţi plăti toţi, pentru că de data asta sunteţi responsabili de tot. Sunteţi responsabili de încercarea de lovitură de stat. Aţi incitat, aţi cerut să fie luată ţara înapoi, aţi vrut să schimbaţi ordinea constituţională prin sânge, foc şi violente”, a scris Cătălin Rădulescu pe contul său de Facebook, scrie Mediafax.ro
Deputatul PSD de Argeş a mai spus că un alt responsabil pentru violenţe este directorul SRI, Eduard Helvig, „care va trebui să răspundă pentru cârdăşia la această lovitură de stat, care nu a făcut nimic cu SRI -ul care are rolul de securitate, nu de înregistrări ilegale ale românilor, care nu a făcut nimic să preîntâmpine, ci a avut elemente din SRI care au provocat acţiunile violente, alături de SPP-işti“.
„Toţi sunteţi responsabili de femeia jandarm mutilată, toţi sunteţi responsabili de violenţe, de miting, de distrugeri, de tentativă de lovitură de stat. Nu puteţi accepta nemernicilor, că votul electoral a decis şi va decide democratic şi nu violenţă , bătaia cu bestialitate a unei femei, haosul, maidanul. Impotenţa, incapacitatea şi prostia voastră nu va înlocui niciodată ordinea constituţională. Azi aţi călcat linia roşie. Aţi mutilat o femeie. Câţi aţi fost 20.000, 40.000 , 50.000? Nu ne provocaţi că venim 1 milion şi vă călcăm în picioare. Opriţi-vă şi lăsaţi ţara în pace, lăsaţi poporul ăsta să trăiască, lăsaţi românii să decidă prin vot. Voi ordinarilor din statul paralel , renuntaţi şi plecaţi, luaţi laba de pe democraţie, ati făcut destul rău în ultimii 10 ani, aţi distrus vieţi, familii a sute de mii de români. Toţi veţi plăti, aşa cum au plătit toţi în decursul istoriei. Cer tuturor românilor din ţară şi din străinătate, care susţin rezultatul votului electoral, care au asistat astăzi la ceea ce a organizat PNL, USR, Cioloş, grupările sorosiste, rezist şi Iohanis, să nu lăsam ţara călcată în picioare, să nu mai lăsam jandarmi bătuţi şi femei mutilate, şi să apărăm democraţia, statul de drept , ordinea constituţională şi votul romanilor . Cer ca toate forţele de ordine să acţioneze de aici încolo, mai ferm, şi după acelaşi tipar ca în Europa. Toţi cei care au devastat, incendiat, bătut, agresat, mutilat, trebuie să răspundă. La fel cei care au incitat la violenţe şi au asistat la mutilarea unei femei, Barna şi USR-istii , care postează “ începutul sfârşitului “, cei care au incitat la ieşirea în stradă: Iohanis, Cioloş, liberalii, Bot şi toţi din rezist, vor trebui să răspundă. Ţara nu e a lor!”, a mai scris deputatul PSD.",https://www.notabn.ro/deputatul-mitraliera-nu-ne-provocati-ca-venim-1-milion-si-va-calcam-in-picioare/,2020-03-06,About The Author
589,589,notabn.ro,Şcoală şi creşă nouă în comuna Floreşti (jud. Cluj),"În cea mai mare comună din România, Floreşti, a fost inaugurată, vineri, o şcoală cu 900 de locuri, prima construită în localitate după 1989.
Noua şcoală din Florești are o capacitate 900 de elevi şi o suprafaţă desfăşurată de 4455 mp (24 de săli de clasă plus laboratoare, sală festivă terenuri de sport).
Valoarea totală a investiției a fost de 9.975.800 lei cu finanțare de la buget local.
De asemenea a fost finalizată o creşă care va mai avea în dotare următoarele facilități : bucătarie cu biberonerie, depozit alimente, oficiu curățenie, vestiare filtru, spălătorie, vestiar cu duș și grup sanitar pentru personal întreținere, spațiu de joacă în aer liber.
Valoarea totală a investiției – 3.080.641,06 lei
– Finanțare eligibilă A.F.I.R. – 2.573.595,15 lei
– Finanțare de la buget local – 507.045,91 lei.",https://www.notabn.ro/scoala-si-cresa-noua-in-comuna-floresti-jud-cluj/,2020-03-06,About The Author
590,590,notabn.ro,Răsărit de soare în Munții Apuseni. FOTO,"de Mihai Sărmășan
Muntii Apuseni reprezinta una din cele mai intereseante destinatii turistice din Romania. Relieful carstic (aproximativ 400 pesteri), precum si flora si fauna specifica reprezinta tot atatea motive pentru care a zona fost declarata rezervatie naturala.
Locuitorii acestei zone, motii, sunt renumiti pentru obiectele din lemn pentru uz gospodaresc, pe care continua sa le confectioneze de generatii, mergand sa le vanda in toata tara. Ciuberele si donitele de lemn din Apuseni pot fi intalnite in majoritatea targurilor din Romania.
Pe durata verii, locuitorii isi duc cirezile de vite pe culmi, unde acestea raman pana la venirea toamnei. Pe toate pasunile inalte sunt prezente „hodaile”, adaposturile de vara ale celor ce au grija de turme.
Daca doriti sa descoperiti viata locala si traditii pastrate de generatii, una din zonele de interes este Valea Ariesului, incluzand frumoasele sate Albac, Garda, Arieseni.
Pe langa relieful carstic variat (Cetatile Ponorului, Padis, Groapa Ruginoiasa, Poarta lui Ionele, Ghetarul de la Scarisoara, Focul Viu etc.), un punct de interes il reprezint Muzeul aurului de la Brad, unde exista o bogata colectie de pepite, dar si de unelte traditionale pentru extragerea aurului, indeletnicire ce dateaza de peste 2000 ani.
foto: Facebook Ioan Benea Jurca, Horia Mihai Gligor",https://www.notabn.ro/rasarit-de-soare-in-muntii-apuseni-foto/,2020-03-06,About The Author
591,591,notabn.ro,"Universitatea ,,Babeş-Bolyai” din Cluj-Napoca va acorda în această săptămână 3 titluri de Profesor Honoris Causa și un titlu de Doctor Honoris Causa","Universitatea ,,Babeș-Bolyai” va decerna 3 titluri de Profesor Honoris Causa și una de Doctor Honoris Causa unor personalități remarcante. Ceremoniile de decernare a titlului Profesor Honoris Causa vor fi organizate în Aula Magna a Universității Babeş-Bolyai (Str. Mihail Kogălniceanu, nr.1).
Marți, 24 octombrie, de la ora 12.00, are loc ceremonia de decernare a titlului Profesor Honoris Causa domnului Prof. dr. Roger Eugene HAMLIN, Michigan State University, East Lansing, SUA.
Titlul este acordat în urma propunerii formulate de reprezentanţii Facultăţii de Științe Politice, Administrative și ale Comunicării din cadrul UBB.
Laudatio va fi prezentată de Prof. dr. Călin Emilian Hințea, Decan FSPAC.",https://www.notabn.ro/universitatea-babes-bolyai-din-cluj-napoca-va-acorda-aceasta-saptamana-3-titluri-de-profesor-honoris-causa-si-un-titlu-de-doctor-honoris-causa/,2020-03-06,About The Author
592,592,notabn.ro,Meci istoric la Australian Open. Victorie incredibilă pentru Roger Federer,"Meci pentru istorie la Australian Open. Roger Federer, 38 de ani, 3 ATP, a obținut, marți, o victorie uluitoare, după ce a salvat nu mai puțin de șapte mingi de meci în fața lui Tennys Sandren, 28 de ani, 100 ATP.
După trei ore și 28 de minute de joc, legendarul sportiv elvețian s-a impus, scor 6-3, 2-6, 2-6, 7-6(8), 6-3, în fața sportivului american. Partida a fost epică, Roger Federer a salvat la 4-5, în setul patru, nu mai puțin de trei mingi de meci. Apoi, în tie-break a mai salvat patru mingi de meci, reușind să împingă jocul în decisiv, unde s-a impus cu 6-3. În setul 3 s-a produs un moment psihologic. La 2-0 pentru Sandren, Federer a beneficicat de trei mingi de break consecutive pe care le-a ratat, așa că a dat curs nervilor, proliferând câteva înjurături. Imediat, arbitra de scaun Marijana Veljovic l-a pus la punct, avertizându-l pentru încălcarea codului etic. Chiar dacă Federer s-a plâns de ”tratament”, Veljovic a rămas ferm pe poziții, sancționându-l pe sportivul elvețian pentru limbaj licențios
Citeşte întreaga ştire: Roger Federer, victorie incredibilă la Australian Open. A fost pus la punct de arbitra Marijana Veljovic.",https://www.notabn.ro/meci-istoric-la-australian-open-victorie-incredibila-pentru-roger-federer/,2020-03-06,About The Author
593,593,notabn.ro,PNL a depus o moţiune simplă împotriva ministrului economiei,"PNL a depus astăzi, în plenul Camerei Deputaţilor, o moţiune simplă împotriva ministrului economiei Dănuţ Andruşcă. Liberalii îl acuză pe acesta de destabilizarea economiei şi le cere social democraţilor să voteze moţiunea.
Deputatul PNL, Florin Roman:
„Moţiunea este îndreptată împotriva unui ministru care s-a remarcat în spaţiul public doar prin gafe, bâlbe şi prin nişte lucruri care au făcut deliciul inclusiv al dvs., al colegilor de partid. Moţiunea simplă îndreptată împotriva domnului ministru vine pe fondul unor indicatori macroeconomici la nivelul lunii august, care arată dezastrul din economie şi faptul că nu reuşim să avem o economie care duduie, probabil nu vă va ajuta nici pe dvs. să mai discutaţi de acele măriri de pensii şi de salarii”.
Vă reamintim că, astăzi, în Camera Deputaţilor, moţiunea simplă pe agricultură iniţiată tot de PNL a fost respinsă de plen. Liberalii i-au reproşat ministrului Petre Daea modul în care a fost gestionată evoluţia pestei porcine africane, iar oficialul guvermental le-a răspuns contestatarilor săi că autorităţile române au luat măsurile stabilite la nivel european pentru astfel de cazuri.",https://www.notabn.ro/pnl-a-depus-o-motiune-simpla-impotriva-ministrului-economiei/,2020-03-06,About The Author
594,594,notabn.ro,Comunitățile locale pierd bani mulți în noua formulă a bugetului de stat,"Proiectul legii bugetului de stat pe anul 2018 a fost adoptat pe articole, luni, în plenul comun al Parlamentului. Proiectul a fost adoptat în forma de la Comisiile de buget, cu un singur amendament respins. Astfel, plenul Parlamentului a respins amendamentul potrivit căruia cotele defalcate din impozitul pe venit care se transferă bugetelor locale cresc de la 71,5% la 100%, pentru a compensa diminuarea cotei de impozitare a impozitului pe venit de la 16% la 10%.
Comunităţile locale pierd astfel o parte consistenţă a veniturilor pe care se bazau având în vedere că veniturile din impozitul pe salarii şi venit se făceau la bugetul local în proporţie de 71,5%.
Comunităţile locale au făcut scandal după reducerea impozitului de salarii şi venit de la 16% la 10%, dar guvernul le-a promis compensaţii. Compensaţiile ar urma să vină în cea mai mare parte din TVA, pentru că primăriile şi consiliile judeţene primesc o cotă şi din această sursă. Problema este că veniturile din TVA de care ar urma să beneficieze şi comunităţile locale sunt la mâna altora – a guvernului în cazul judeţelor sau a judeţelor în cazul localităţilor.",https://www.notabn.ro/comunitatile-locale-pierd-bani-multi-noua-formula-bugetului-de-stat/,2020-03-06,About The Author
595,595,notabn.ro,"Nu vreau ca decizia în PSD să fie luată de un singur om, glăsuiește Dăncilă scăpată din poziția ghiocel","Scăpată de sub controlul întemnițatului Dragnea, Viorica Dăncilă vrea să democratizeze PSD-ul, astfel încât, în partidul de guvernământ, deciziile să nu fie luate de un singur om. După ce ani de zile a luat poziția ghiocelului în fața fostului său șef de partid, acum premierul nu se sfiește să-l critice pe acesta anunțând că vrea să schimbe strategia de lucru în partid.
,,Nu aș vrea să îl judec pe Liviu Dragnea, dar aș vrea să schimb modul de lucru. Eu cred că decizia nu trebuie să fie luată în mod invidual, trebuie să discutăm cu reprezentanții noștri din Parlament. Nu am făcut o analiză privind modul în care a condus Liviu Dragnea și nici nu am de gând să o fac. Trebuie să venim cu o altă abordare pentru a recâștiga electoratul din 2016″, a declarat Dăncilă, citată de Realitatea TV, după decizia BPN al PSD.
Lucrurile de mai sus nu fac decât să ne arate câte ceva din trăsăturile de caracter ale Vioricăi Dăncilă și din credibilitatea care îi poate fi atribuită. Cât timp PSD-ul era condus de Liviu Dragnea, premierul a tăcut ca un mielușel, deși știa că lucrurile nu merg bine. Acum, când acesta este în închisoare, e prima care se dezice de fostul lider PSD. Tărie d ecarcater, nu-i așa?!
Sursă foto: b1.ro",https://www.notabn.ro/nu-vreau-ca-decizia-in-psd-sa-fie-luata-de-un-singur-om-glasuieste-dancila-scapata-din-pozitia-ghiocel/,2020-03-06,About The Author
596,596,notabn.ro,"Internațional. Victoria, una dintre cele mai frumoase cascade din lume, a secat în cea mai mare parte","Cea mai mare cascadă din Africa și una dintre cele mai frumoase cascade de pe planetă și-a diminuat drastic debitul din cauza temperaturilor foarte ridicate și a secetei care a lovit regiunea. Dacă, până acum, celebra cascadă aflată pe fluviul Zambezi era o impresionantă pânză de apă, în prezent, doar câteva firicele mai cad pe peretele de rocă, înalt de 100 de metri",https://www.notabn.ro/international-victoria-una-dintre-cele-mai-frumoase-cascade-din-lume-a-secat-in-cea-mai-mare-parte/,2020-03-06,About The Author
597,597,notabn.ro,Învățătoare condamnată în primă instanță la 8 luni de închisoare cu suspendare pentru purtare abuzivă față de elevi,"Tribunalul pentru Minori şi Familie Brașov a condamnat la 8 luni cu suspendare și plata daunelor de 3.000 de lei fiecărui copil o fostă învățătoare, într-un caz în care părinții s-au plâns în 2017 de faptul că învățătoarea le teroriza copiii, potrivit Bună Ziua Brașov.
Învățătoarea Eugenia Dobrescu preda la Școala nr 4 din Brașov în 2017 când au apărut înregistrări în care îi jignea pe copiii de clasa a II-a. Se pare că, potrivit mărturiilor de la vreme a respectivă, i-a şi agresat fizic şi i-a umilit în faţa colegilor. Întreg comportamentul fostului cadru didactic a fost unul scandalos, notează sursa citată, mai ales că înregistrările au fost făcute timp de mai multe luni şi demonstrau că acest comportament al învăţătoarei nu era unul izolat, ci unul permanent.
Instanța a decis, potrivit jurnaliștilor de la Brașov, „în conformitate cu art. 38 al. 1 Cod Penal. În baza art. 39 al. 1, lit. b Cod Penal stabileşte pentru inculpata Dobrescu Eugenia pedeapsa principală rezultantă de 8 (opt) luni închisoare. În baza art. 396 al. 4 Cod Procedură Penală rap. la art. 83 al. 1 Cod Penal amână aplicarea pedepsei principale rezultante de 8 (opt) luni închisoare pe un termen de supraveghere de 2 ani conform art. 84 al. 1 Cod Penal, termen care curge de la data rămânerii definitive a hotărârii.”
Hotărârea poate fi atacată cu apel în 10 zile. Tribunalul a stabilit şi sumele pe care fosta învăţătoare trebuie să le plătească micuţilor drept daune. Acestea sunt cuprinse între 200 de lei daune materiale şi 3.000 de lei daune morale în cazul fiecărui elev, plus cheltuielile judiciare.
Cum s-a descoperit totul?
O fetiţă care învăţa în clasa doamnei Dobrescu a plecat cu părinţii într-un weekend în altă localitate, scrie bzb.ro. Fata aa fi avut un acces de somnambulism şi a plecat noaptea din hotelul unde era cazată cu familia. Ajunşi la psiholog, părinţii au fost întrebaţi dacă aceasta trăieşte într-un mediu plin de stres. S-au gândit că doar la şcoală ar putea fi probleme. Un băiat, coleg de clasă cu fata, le-a povestit părinților săi despre comportamentul învăţătoarei. Cele două familii au vorbit şi cu alţi părinţi şi cu toții au decis să o înregistreze pe învăţătoare.
Ce au auzit când au ascultat înregistrările:
„De ce pleci la 11? De ce pleci, mă, la 11? Taci, măăă! Măăă! Băi, eşti numai cu glasul! Vezi că îţi trag una de nu te vezi! De ce pleci, mă, mâine la 11 de la şcoală? Ia să văd, care e ăla care nu ştie? Numai tu, tu şi cu gura înainte!!! Vezi că ai o problemă! O să devii un copil depresiv dacă eşti aşa, numai tu, numai tu, egoist!”;
„Ia şi scrie, că te strâng de gât! Ia şi scrie, că te mănânc! Nu face aşa că te duc în grădina zoologică, acolo te duc! Ia şi scrie! Până nu scrii tot pe caiet, nu scrii nimic la tablă! Te mănânc! Te mănânc, nu alta. Ia şi scrie sim-plu! Nu ţi-e ruşine, tâmpitule ce eşti!”;
„Ia vino, mă, încoa’, la mine! Umflatule! Vezi că te-ai şi îngrăşat, tragi un fund după tine!… Unde ţi-e lucrarea?”.
Eugenia Dobrescu are 40 de ani, era o învăţătoare cu mare experienţă la momentul faptelor, mai notează jurnaliștii citați. Între timp ea s-ar fi retras din activitate.
Alte cazuri de cadre didactice în justiție
Învățătoarea Monica Chiorean de la Liceul de muzica “Sigismund Toduta” a fost condamnată în octombrie 2015 de Judecătoria Cluj-Napoca la 60 de zile de muncă în folosul comunității, plus un termen de încercare de doi ani, potrivit ziare.com. Asta după ce l-ar fi făcut pe un elev „tâmpit” și „nebun”. Aceasta s-a întors la catedră, după ce a contestat în civil întreruperea contractului de muncă.
În noiembrie 2017, învățătoarea Luminiţa Gheorghe, cu o experiență de 30 de ani în învățământ, de la Colegiul ”Ana Aslan” din Brăila, a fost condamnată de Judecătoria Brăila la opt luni de închisoare, cu suspendare, pentru purtare abuzivă, potrivit adevărul.ro. Aceasta i-a jignit pe mai mulți elevi din clasă, iar Poliţia şi Inspectoratul Şcolar s-au autosesizat după ce unul dintre părinţi a înregistrat-o pe învăţătoare şi a postat înregistrarea audio pe Youtube.
Luna trecuta un profesor de sport de la şcoala generală din comuna Şanţ, judeţul Bistriţa-Năsăud, a fost condamnat la 4 luni de închisoare cu executare, potrivit Mediafax, după ce a lovit, în timpul orelor, doi elevi, în condiţiile în care unul îl atinsese cu mingea. Sentinţa nu este definitivă.",https://www.notabn.ro/invatatoare-condamnata-in-prima-instanta-la-8-luni-de-inchisoare-cu-suspendare-pentru-purtare-abuziva-fata-de-elevi/,2020-03-06,About The Author
598,598,notabn.ro,Județul Bistrița-Năsăud are de astăzi una dintre cele mai moderne Secții de Terapie Intensivă din România,"3 milioane de euro au fost investiți în secția de terapie intensivă a Spitalului Județean Bistrița-Năsăud.
Suprafața secției a crescut de la 284 mp la 710 mp, iar în executarea lucrarilor au fost utilizate materiale bactericide, garantate pe întreaga durată a construcției.
La inaugurarea investiției a participat și ministrul sănătății, Sorina Pintea, care s-a declarat foarte mulțumită:
„Am participat, astăzi, la inaugurarea secție de Terapie Intensivă și a Centrului de Transfuzii din Spitalul Județean de Urgență Bistrița Năsăud, după ce acestea au fost complet modernizate, reabilitare, extinse și dotate cu echipamente medicale de ultimă generație din fonduri alocate de Ministerul Sănătății.
În ultimii 2 ani, Ministerul Sănătății a alocat 12 milioane de lei unității sanitare pentru reabilitarea, extinderea si dotarea sectiei de ATI si a UTS.
În secția de ATI​ au fost create spații componente ale serviciului, respectiv nuclee de ingrijire: postul de supraveghere (directă şi/sau monitorizată), cameră de lucru pentru asistente, cuplată cu statia centrala de monitorizare și semnalizare, cabinete pentru medici anesteziști, sală de mici intervenții si tratamente speciale, spații de depozitare, spațiu sanitar pentru prelucrarea şi igienizarea obiectelor de inventar, cu boxă pentru colectarea obiectelor murdare (rufe, deșeuri), vestiar-filtru pentru personalul medical, prevăzut cu grup sanitar și duș, filtru de acces pentru pacienți și materiale, cuplat cu un spaţiu (vestiar) pentru echiparea în vestimentație de protecție a persoanelor străine serviciului (aparținători sau alt personal medical decât al secției).
De asemenea, suprafața secție a fost extinsă de la 284 mp la 710 mp.
În executarea lucrărilor au fost utilizate materiale bactericide, garantate pe întreaga durată de viață a construcției, având o activitate bactericidă de 5 ori mai mare, ceea ce inseamnă de 100.000 de ori mai puține bacterii.
Dotarea secției s-a făcut cu aparatura medicală de cea mai înaltă performanță, lista echipamentelor, respectiv paturi speciale pentru ATI, ventilatoare respiratorii – la fiecare pat, monitoare pentru functii vitale – la fiecare pat, seringi automate – la fiecare pat, infuzomate – la fiecare pat, rampe pentru distributia fluidelor medicale – la fiecare pat, cărucior de resuscitare, defibrilator cu peace maker extern, ecograf, echipament pentru epurare extrarenala, sistem de încălzire a soluțiilor perfuzate, sistem încălzire pacient, EKG portabil, brancard transport cu butelie de oxigen, ventilator transport, monitor transport, aparat de măsurare a gazelor sanguine, aparat de măsurare a coagularii, lift mobil pentru ridicare și transport pacient.
​
Urmare a acestei investiții, Comisia de acreditare a propus creșterea gradului secției de terapiei intensivă la gradul I.
Anul acesta am avut la dispoziție un buget istoric pe care l-am alocat spitalelor pentru dotare cu aparatură medicală. Din această toamnă începem să vedem materializate aceste investiții. Sectia pe care am vazut-o astazi este una dintre cele mai moderne din Europa”, a menționat ministrul sănătății.
Dotarea sectiei s-a facut cu aparatura medicala de cea mai inalta performanta și anume:
-paturi de ATI
-ventilatoare respiratorii – la fiecare pat
-monitoare functii vitale – la fiecare pat
-seringi automate – la fiecare pat
-infuzomate – la fiecare pat
-rampe pentru distributia fluidelor medicale – la fiecare pat
-carucior de resuscitare
-defibrilator cu peace maker extern
-ecograf
-echipament pentru epurare extrarenala
-sistem de incalzire a solutiilor perfuzate
-sistem incalzire pacient
-EKG portabil
-brancard transport cu butelie de oxigen
-ventilator transport
-monitor transport
-aparat masurare a gazelor sanguine
-aparat masurate a coagularii
-lift mobil pentru ridicare si transport pacient.",https://www.notabn.ro/judetul-bistrita-nasaud-are-de-astazi-una-dintre-cele-mai-moderne-sectii-de-terapie-intensiva-din-romania/,2020-03-06,About The Author
599,599,notabn.ro,"Expoziția ,,Gară pe Drumul Marii Uniri"" la Muzeul Județean Bistrița-Năsăud","Trenul Unirii repornește, pleacă de la Alba Iulia pentru a ajunge la Bistrița-Năsăud ! În ziua Unirii Principatelor pe 24 ianuarie, la orele 13:00, vom vernisa alături de colaboratorii nostri de la Cenafer Instruire Feroviară– Muzeul CFR, la Complexul Muzeal Bistrița-Năsăud, cea de-a șaptea expoziție Gară pe Drumul Marii Uniri, prima din Anul CENTENARULUI.
Prezintă expoziția: dl Marcel Oțoiu, Director General CENAFER, dl. Mircea Dorobanțu, Mirector Muzeul Căilor Ferate Române, dl Cristian Brutaru, Director Editura DAR Development Publishing
Multumim finanțatorului AFCN care a făcut posibilă realizarea expoziției.
Mulțumim partenerilor noștri strategici : Arhivele Nationale ale Romaniei de unde a plecat colecția inițială de imagini.
Mulțumim colaboratorilor noștri ieșeni care au inspirat această expoziție, Primăria Municipiului Iași și Departamentul Iașul Centenar – Primăria Municipiului Iași care ne-au cuprins în extraordinarul lor program CENTENAR desfășurat în 2017, care va continua și anul acesta.",https://www.notabn.ro/expozitia-gara-pe-drumul-marii-uniri-la-muzeul-judetean-bistrita-nasaud/,2020-03-06,About The Author
600,600,notabn.ro,"Castelul de lut din inima Transilvaniei, cel mai fotografiat loc din România","Daca oraşul tău te sufocă şi vrei să evadezi în natură, departe de tot şi de toate, cel mai potrivit loc ar fi Castelul de Lut din Valea Zânelor. Ai timp să pleci sâmbătă dimineaţa devreme şi să te cazezi în apropiere, în sat, în Porumbacu de Sus.
Este un castel in toata regula, decupat, chiar din basmul Albei ca Zapada. Constructia este realizata in intregime din materiale traditionale eco: din lut, paie, lemn, piatra si var, iar totul a fost facut manual, de mesteri adusi tocmai din Maramures.
E destul de greu de descris starea pe care o ai într-o dimineaţă la castel, deci cea mai bună variantă e să mergi acolo.
Locul are energie pozitivă şi te transpune în timpurile pe care le-ai descoperit în cărţile copilăriei.
Castelul are 10 camere, pe două nivele şi două turnuri din care poţi admira priveliştea uimitoare a crestelor Făgăraşilor.
Domeniul este întins pe aproximativ 8.000 de metri pătrați şi este una dintre cele mai spectaculoase atracţii turistice din zonă.
Faima castelului s-a dus prin lume. Jurnaliştii britanici de la BBC au scris ca seamănă cu o casă din seria Hobbit.
Turiştii care ajung aici pot servi o gustare.",https://www.notabn.ro/castelul-de-lut-din-inima-transilvaniei-cel-mai-fotografiat-loc-din-romania/,2020-03-06,About The Author
601,601,notabn.ro,"Până să scoată România din noroaie, PSD a lăsat 858 de școli cu toaletă în curte","”Până să scoată România din noroaie, PSD ne-a lăsat cu 858 de școli cu toaleta în curte”, afirmă deputalul PNL Florin Roman, pe Facebook. Acesta a scris că cele mai multe se află în Vaslui, Bacău și Iași, acolo unde ”baronii roșii” și-au bătut joc de romani, dar și în Dolj, ”un alt fief pesedist”, a scris Florin Roman.
În România, 4204 școli funcționează fără autorizație de securitate la incendiu, iar alte 3.896 școli nu au autorizație de funcționare. Deputatul a făcut și dovada celor spuse. Dacă la capitolul „toalete în curte”, teoretic, avem un număr mic de unități de învățământ care dețin grupuri sanitare fără apă curentă și fără canalizare, situația se schimbă în ceea ce privește autorizația de funcționare ISU (în caz de incendiu) și autorizația sanitară de funcționare, datele se schimbă.
În Bistrița-Năsăud, 50 instituții de învățământ nu au autorizație ISU și alte 87 de clădiri nu dețin autorizație sanitară de funcționare. Uitându-ne pe listă, am putea spune că situație este îngrijorătoare în județul nostru, comparativ cu alte județe, însă, avem un județ mic, iar într-o țară civilizată acest lucru este de neconceput. Să nu mai vorbim despre faptul că toți românii sunt plătitori de taxe și impozite.
sursa: satmareanul.ro",https://www.notabn.ro/pana-sa-scoata-romania-din-noroaie-psd-a-lasat-858-de-scoli-cu-toaleta-in-curte/,2020-03-06,About The Author
602,602,notabn.ro,PMP va susține moțiunea de cenzură inițiată de PNL,"Partidul Mișcarea Populară va susține moțiunea de cenzură inițiată de Partidul Național Liberal.
Moțiunea PNL-ului mai este susținută de USR ea fiind în plină elaborare, deocamdată varianta având titlul „PSDragnea, în campanie mumă, la putere ciumă”.Președintele PNL, Ludovic Orban, declarase cu ceva vreme în urmă că partidul pe care-l conduce caută să adune cât mai multe forțe parlamentare, inclusiv dintre nemulțumiții coaliției PSD-ALDE, aflată la guvernare, pentru a da o mai mare consistență acesteia și pentru a avea sorți de izbândă.",https://www.notabn.ro/pmp-va-sustine-motiunea-de-cenzura-initiata-de-pnl/,2020-03-06,About The Author
603,603,notabn.ro,"Elevii Liceului Tehnologic Bistrița în campania social -umanitară ,,Banca de alimente""",",,Întâmpinăm sărbătorile de iarnă cu fapte bune realizate de elevii și cadrele didactice ale LiceuluiTehnologic Bistrița pentru nevoiași.Prin Proiectul ,,Banca de alimente ” al Crucii Roșii am derulat o campanie de colectare alimente greu perisabile: făină, zahăr,ulei,orez,paste făinoase , cartofi, ceapă.
Alimentele colectate au fost donate Cantinei Filantropia Bistrița.
Felicitări elevilor și profesorilor implicați!
Mulțumim partenerului nostru Crucea Roșie Bistrița, reprezentată prin domnul director Marius Moldovan pentru sprijinul oferit”, ne-au comunicat inițiatorii proiectului.",https://www.notabn.ro/elevii-liceului-tehnologic-bistrita-campania-social-umanitara-banca-de-alimente/,2020-03-06,About The Author
604,604,notabn.ro,"Handbal feminin, Liga Florilor: CSM Bistrița joacă la Vâlcea cu echipa de pe locul 3 în clasament","de Mihai Sărmășan
CSM Bistrița întâlnește astăzi de la ora 16.30 echipa HCM Râmnicu Vâlcea, într-o partidă care contează pentru etapa a-16-a.
Echipa noastră ocupă înaintea acestui meci locul 6 în Liga Florilor cu 23 de puncte (7 victorii, două remize și 6 înfrângeri) în timp ce vâlcencele sunt pe locul 3 cu 33 puncte (11 victorii și 4 înfrângeri).
În tur, echipa din Vâlcea s-a impus la Bistrița cu scorul de 23-20.
Partida poate fi urmărită în direct simultan pe TVR 1 și TVR HD.",https://www.notabn.ro/handbal-feminin-liga-florilor-csm-bistrita-joaca-la-valcea-cu-echipa-de-pe-locul-3-clasament/,2020-03-06,About The Author
605,605,notabn.ro,Tradiție de Bobotează: cruce de gheață la Mănăstirea Piatra Fântânele. Album foto,"Este o tradiție ca în ultimii ani, la Mănăstirea Piatra Fântânele aflată în Pasul Bârgăului să fie sculptată de Bobotează o cruce din gheață. În acest an, condițiile meteorologice fiind foarte favorabile, au fost sculptate două cruci de gheață care au fost amplasate pe câte un soclu, tot de gheață, în fața mănăstirii pentru slujba de Bobotează. La sculptarea și amplasarea crucilor de gheață participă anual sătenii din Piatra Fântânele. În acest an, la ridicarea crucilor de gheață a participat și părintele arhimandrit Dumitru Cobzaru, exarh al mănăstirilor Arhiepiscopiei Vadului, Feleacului şi Clujului.
La Mănăstirea Piatra Fântânele există o cruce metalică de 31 metri, luminată noaptea, astfel încât este vizibilă de la mare depărtare. Mănăstirea din Pasul Bârgăului, cu hramul Nașterea Maicii Domnului, a început să fie ridicată în anul 1928 iar un an mai târziu a fost sfințită.
Sursă foto: Dumitru Cobzaru",https://www.notabn.ro/traditie-de-boboteaza-cruce-de-gheata-la-manastirea-piatra-fantanele-album-foto/,2020-03-06,About The Author
606,606,notabn.ro,Einstein și compasul. Cum descoperă familia talentul copiilor?,"de Mihail Neamțu
Primii care observă înclinațiile copilului sunt părinții. Familia e cea dintâi instituție care sprijină performanța și creativitatea nativă a unui prunc.
Maria n-are încă trei ani, dar iubește cântecul. Seamănă cu bunicul din partea tatei (care fusese dirijor). I-am luat, deci, un microfon karaoke. Nu se plictisește.
Mai mult decât investiția financiară, important e suportul afectiv, încurajarea și îndrumarea. Nu te costă nimic să-i spui copilului povestea lui Păcală sau istoria lui Pinocchio. Același lucru e valabil dacă vorbim despre șah, literatură sau desen. Familia participă la descoperirea vocației.
Marie Curie a putut intra încă de copil în laboratorul tatălui său. Similar, părinții i-au adus la nouă ani regizorului de mai târziu Ingmar Bergman un aparat de proiectat imagini. Uneori această înclinație se manifestă prin pasiunea pentru un obiect. De exemplu, Einstein a primit un compas la vârsta de cinci ani. Pasiunea pentru fizică a putut început foarte devreme.
Iată câteva întâmplări care vorbesc despre rolul familiei în trezirea și descoperirea vocației tinerilor.",https://www.notabn.ro/mihail-neamtu-einstein-si-compasul-cum-descopera-familia-talentul-copiilor/,2020-03-06,About The Author
607,607,notabn.ro,Start-Up Nation 2019 - pe cine avantajează și pe cine penalizează guvernul prin acest program,"1. Programul îi va penaliza pe cei care nu au performat în business și sfidează, practic, principiul european „Second Chance“ din cadrul Small Business Act pentru Europa al Comisiei Europene. Eșecul în afaceri nu trebuie sancționat, mai ales că multe falimente și închideri de firme se produc nu doar din cauza unor greșeli antreprenoriale, ci și din pricina suprataxării, a impredictibilității fiscale și a lipsei de forță de muncă. Este ciudat că tocmai un guvern tributar erorilor zilnice sancționează greșeala, într-o țară în care nu avem, de fapt, o cultură sănătoasă a eșecului în antreprenoriat.
Asta, după ce Legea Insolvenței a fost modificată prin Ordonanța de Urgență care introduce o discriminare importantă prin faptul că o companie nu mai poate intra în insolvență, dacă creanțele bugetare reprezintă mai mult de 50% din totalul creanțelor ei.
Modificarea din program: proiectul primește 25 de puncte în plus dacă niciunul dintre acționarii sau asociații solicitantului nu a avut calitatea de administrator sau asociat unic într-o societate comercială care a fost în declarată în insolvență sau faliment.
2. Programul Start-Up Nation 2018 (de fapt, programul din 2019, căci anul acesta nu mai sunt bani la buget) îi va defavoriza puternic pe tinerii cu spirit de inițiativă din marile centre de inovație și universitare – Cluj, București. În loc să fie asigurată o complementaritate cu programele din fondurile europene (care nu finanțează proiecte de afaceri din București-Ilfov, de exemplu), guvernul propune un mod socialist de avantajare a anumitor județe și regiuni.
În program apare un nou criteriu: densitatea IMM-urilor din județul respectiv. Vor primi 10 puncte suplimentare firmele nou-înființate din județele cu mai puțin de patru firme la 100 de locuitori.
3. Este reintrodus principiul „Primul venit, primul servit”, o metodă veche care nu a adus valoare anii trecuți și care poate fi suspicionată prin prisma accesului la informații cu privire la data lansării, număr și situație de înscriși etc. În plus, nu se va asigura o competiție reală între proiectele bune și foarte bune, ci vor fi favorizate proiectele scrise „pe repede înainte”.
4. Industriile creative și serviciile IT vor fi depunctate conform noului program, ceea ce contravine oricărei viziuni și strategii de a stimula antreprenoriatul inovator.
Modificarea constă în faptul că firmele IT vor avea punctaj inferior celor din producție, spre deosebire de anul trecut, când IT-ul avea punctaj maxim, asemenea producției.",https://www.notabn.ro/start-up-nation-2019-pe-cine-avantajeaza-si-pe-cine-penalizeaza-guvernul-prin-acest-program/,2020-03-06,About The Author
608,608,notabn.ro,Polonia a redus salariile parlamentarilor și oficialilor locali cu 20 la sută,"Fostul premier a declarat că primele sunt legitime pentru că s-a muncit din greu, ceea ce a iritat și mai mult.
Presa a speculat această vulnerabilitate a puterii, iar partidul de guvernământ a pierdut peste 10 procente în sondaje în câteva săptămâni.
Liderul partidului Lege și Justiție a îndemnat la modestie și i-a obligat pe miniștrii să-și doneze primele pe anul trecut celei mai mari organizații caritabile din țară. Măsurile nu s-au oprit aici.
Jaroslaw Kaczynski, liderul partidului de guvernământ din Polonia: ,,Comitetul politic a decis, la solicitarea mea, să trimită în Parlament un proiect de lege, care prevede reducerea cu 20% a salariilor membrilor Parlamentului. În al doilea rând, salarii reduse vor avea şi primarii şi alţi responsabili locali„.
Venituri reduse vor avea și șefii companiilor de stat, care rămân fără o serie de bonusuri.
În Polonia au loc alegeri locale, iar anul viitor alegeri generale, așa că partidele au început bătălia pentru voturile alegătorilor.",https://www.notabn.ro/polonia-reduce-salariile-parlamentarilor-si-oficialilor-locali-cu-20-la-suta/,2020-03-06,About The Author
609,609,notabn.ro,Primăria Cluj-Napoca premiază excelența la învățătură,"Primăria și Consiliul Local Cluj-Napoca au oferit elevului clujean Victor Șera un premiu simbolic pentru obținerea premiului I la Olimpiada Internațională de Limba și Literatura Latină în anul 2019. Ceremonia de premiere a avut loc la începutul ședinței de Consiliu Local, din data de 24 mai.
Victor Șera este elev în clasa a XII-a la Liceul de Informatică „Tiberiu Popoviciu” din Cluj-Napoca. Juriul a apreciat lucrarea sa atât pentru exprimarea clară și traducerea cursivă cât și pentru comentariul literar precis și orginal.
„În numele comunității clujene am felicitat și am acordat câte un premiu simbolic elevului și domnului profesor care l-a pregătit, dl Alexandru Cristian Dudău, directorul Colegiului Național „Gheorghe Șincai”.
În urma rezultatului obținut la ediția din anul 2019 a Olimpiadei Internaționale de Limba și Literatura Latină, România își consolidează poziția a treia în clasamentul internațional al distincțiilor acordate în istoria concursului.",https://www.notabn.ro/primaria-cluj-napoca-premiaza-excelenta-la-invatatura/,2020-03-06,About The Author
610,610,notabn.ro,Să nu „idolizăm negaționalismul”!,"Autor: Ciprian Mihali
Prostia monumentală a lui Dăncilă lovește din nou, dar de data asta lovește dublu și năprasnic : ea nu doar că inventează un cuvânt oribil, dar și dovedește că habar nu are despre ce vorbește. „Vom organiza un eveniment care-și propune să contribuie la sprijinirea combaterii negaționalismului și a Holocaustului”. Foarte sincer, numai prostia poate să scuze enormitatea rostită de această dată. Cum vine asta, să sprijinim combaterea Holocaustului?
Dincolo de semnificația sa profund tragică, evenimentul numit „Holocaust” nu poate fi combătut, pentru că este un eveniment istoric, așa cum tot evenimente istorice (dar având cu totul alte semnificații, desigur), sunt Marea Unire sau lupta de la Posada sau arderea pe rug a Ioanei d’Arc. Cum am putea oare să combatem vreunul din aceste evenimente? E limpede ca apa de cristal că Viorica Dăncilă habar nu are ce a fost Holocaustul…
În mintea atât de plăpândă a acestei femei tencuite din greu ca să pară că rezistă la intemperiile gândirii și acțiunii politice, „negaționalismul” e aproape un fel de „naționalism”, adică asocierile ei mentale sunt pur fonetice, fără nicio legătură cu sensul cuvintelor.
De aceea, în termenii ei, vă propun să nu „idolizați negaționalismul” și să sprijiniți combaterea prostiei periculoase mergând la vot, ca să salvăm ce se mai poate salva din țara asta siluită de analfabeți și ticăloși.
LE : Cred că Vio D. m-a inspirat. „Negaționalismul” este negarea naționalismului, iar noi, pentru că suntem patrioți, români adevărați și naționaliști, trebuie să-l combatem. „Negaționalismul” este practicat doar de dușmanii patriei.",https://www.notabn.ro/sa-nu-idolizam-negationalismul/,2020-03-06,About The Author
611,611,notabn.ro,Emil Boc: Facem un tren metropolitan pentru întreaga zonă a Clujului,"Primarul Clujului, Emil Boc, a declarat că are în vedere construcţia unui tren metropolitan pentru transportul călătorilor din zona adiacentă a Clujului, pe modelul din Karlsruhe, care unește mai multe localități. Este exact ceea ce ne propunem și noi”, a declarat Emil Boc la Realitatea FM.
Proiectul primăriei este de a conecta localitățile apropiate de oraș printr-un tren de mare viteză care să meargă pe calea ferată existentă. E important să aducem cetăţenii de la Gherla până la Huedin. La fel vom face pentru toate direcţiile, înspre Zalău sau Alba-Iulia.
Proiectul trenului rapid, care să plece de la Nădășelu până la Bonțida și care să tranziteze orașul, prinde contur. City-managerul Gheorghe Șurubaru, a declarat în urmă cu câteva luni că a fost stabilită o variantă finală a stațiilor:
”Am stabilit cu un consultant varianta finală a stațiilor și punctelor de oprire care ar fi necesare de la Nădășel până la Jucu sau Bonțida. Unele se suprapun cu cele existente, altele vor fi înființate. Urmează discuții comune cu Consiliul Județean, CFR și CTP, eventual și cu operatori feroviari. Cel mai greu va fi cu stația de la aeroport, unde se discută demult despre un punct intermodal; proiectul este deocamdată blocat din cauza costurilor mari.”
Legat de metrou, primarul Boc a declarat: ”Suntem în faza finală de pregătire a studiului de fezabilitate. Am avut o discuţie cu rectorul Universităţii din Cluj şi vrem o investiţie de viitor, cu toate tehnologiile avansate”.",https://www.notabn.ro/emil-boc-facem-un-tren-metropolitan-pentru-intreaga-zona-a-clujului/,2020-03-06,About The Author
612,612,notabn.ro,"Vlad Voiculescu, Mișcarea România Împreună: ,,O să candidez cu siguranță pentru Primăria Municipiului București.""","Vlad Voiculescu, fost ministru al Sănătății în Guvernul Cioloș, își anunță decizia fermă de a candida la primăria Bucureștiului.
„O să candidez cu siguranță. La București. O să candidez pentru primăria municipului București”, a declarat Voiculescu într-un interviu pentru cavaleria.ro.
Voiculescu este membru fondator al Mișcăriii România Împreună, partid înființat de Dacian Cioloș. Din partea Opoziției, și-a mai anunțat intenția de a candida și consilierul general Ciprian Ciucu (PNL).",https://www.notabn.ro/vlad-voiculescu-miscarea-romania-impreuna-o-sa-candidez-cu-siguranta-pentru-primaria-municipiului-bucuresti/,2020-03-06,About The Author
613,613,notabn.ro,S-a deschis tradiționalul Târg de Crăciun de la Sibiu,"În Piața Mare din Sibiu, a avut loc vineri seara, în prezența câtorva mii de sibieni și turiști, deschiderea oficială a Târgului de Crăciun care poate fi vizitat până la data de 2 ianuarie 2019. Este cea de-a XI-a ediție a tradiționalului târg care a început cu aprinderea luminilor festive urmată de un concert susținut de Paula Seling și naistul Radu Nechifor. Pentru ediția din acest an a târgului de la Sibiu, a fost amenajat un patinoar în aer liber iar căsuțele unde se vând decorațiuni și dulciuri au fost amplasate în așa fel încât formează numărul 100. Totodată, pe clădirile ce străjuiesc Piața Mare sunt proiectate imagini de iarnă și urări de sărbători în limbile statelor UE. De asemenea, turiștii care poposesc la târg se pot plimba cu un trenuleț turistic pe Strada Cetății și pietonalul Nicolae Bălcescu.
Târgul de Crăciun de la Sibiu este un proiect cultural inițiat de Biroul Atașatului Social al Ambasadei Austriei în România, în parteneriat cu Primăria Sibiu. A fost deschis, pentru prima dată, în anul 2007, an în care orașul Sibiul a îndeplinit funcția de Capitală Culturală European. Evenimentul este organizat de Asociația Events For Tourism și cofinanțat de Consiliul Local Sibiu prin Primăria Municipiului Sibiu.
Mai multe amănunte se pot afla accesând link-ul: http://targuldecraciun.ro.",https://www.notabn.ro/s-a-deschis-traditionalul-targ-de-craciun-de-la-sibiu/,2020-03-06,About The Author
614,614,notabn.ro,ONRC: Numărul insolvențelor a crescut cu 12% în primele 5 luni. Dizolvările în creștere cu 60%,"Numărul societăţilor comerciale şi persoanelor fizice autorizate intrate în insolvenţă a crescut cu 11,97% în primele cinci luni din acest an, comparativ cu perioada similară din 2017, la 3.686, reiese din datele publicate pe site-ul Oficiului Naţional al Registrului Comerţului (ONRC).
Cele mai multe firme şi PFA-uri intrate în insolvenţă sunt în Bucureşti, respectiv 737 (plus 2,50% faţă aceeaşi perioadă din 2017) şi în judeţele Bihor – 237 (plus 22,16%), Iaşi – 213 (plus 4,41%) şi Timiş – 181 (plus 27,46%). Numai în luna mai au intrat în insolvenţă 721 de firme şi PFA-uri.
Pe domenii de activitate, cel mai mare număr de insolvenţe s-a înregistrat în comerţul cu ridicata şi cu amănuntul, repararea autovehiculelor şi motocicletelor – 1.130 (plus 13,68%). Un număr de 226 de insolvenţe s-au raportat numai la nivelul lunii mai în acest domeniu.
De asemenea, în perioada ianuarie – mai 2018, un număr de 8.364 de firme şi-au suspendat activitatea (plus 30,81%), 1.406 numai în luna mai, iar 15.751 au fost dizolvate, cu 59,49% mai multe. La nivelul lunii mai au fost dizolvate 3.098 de firme.
În februarie, oficialii Coface semnalau că insolvenţele din România rămân la un nivel de două ori mai mare faţă de media din Europa Centrală şi de Est (ECE).
,,Anul 2017 a adus 8.256 de proceduri noi de insolvenţă, în creştere cu 3% faţă de 2016, când s-au înregistrat 8.053 de noi proceduri. În ciuda minimului din ultimii 15 ani, România raportează un nivel mediu al companiilor insolvente raportat la 1.000 de firme active de 2,4%, ceea ce înseamnă de aproape două ori peste media din Europa Centrală şi de Est. În acest context, este mai important să evaluăm calibrul companiilor insolvente, din perspectiva pierderilor financiare cauzate creditorilor şi a dimensiunii sociale, prin locurile de muncă pierdute. Din această perspectivă, 2017 a înregistrat o oarecare stabilizare a companiilor insolvente cu venituri peste 1 milion de euro, respectiv 326 firme, comparativ cu 333, în anul anterior”, conform sursei citate.
Cele trei greşeli majore ale firmelor care au intrat în incapacitate de plată sunt: finanţarea deficitară a investiţiilor, investiţiile greşite şi politica agresivă a dividendelor.",https://www.notabn.ro/onrc-numarul-insolventelor-a-crescut-cu-12-in-primele-5-luni-dizolvarile-in-crestere-cu-60/,2020-03-06,About The Author
615,615,notabn.ro,CS Gloria 2018 pierde pe teren propriu cu Minaur Baia Mare. VIDEO Ana Maria Măzăreanu și Horațiu Pașca,"de Mihai Sărmășan
Handbalistele de la CS Gloria 2018 Bistrița-Năsăud au pierdut sămbătă pe teren propriu partida din etapa a-6-a din Liga Florilor contra celor de la CS Minaur Baia Mare, scor 21-22, la pauză oaspetele conducând cu 11-9.
Cu Ana Maria Măzăreanu între buturile echipei din Maramureș, aflată într-o formă foarte bună, ghicind de multe ori aruncările la poartă a bistrițencelor, formația băimăreană condusă de pe bancă de secundul naționalei României, Costică Buceschi, câștigă al 4-lea meci din acest sezon, și urcă pe locul 3 în clasament.
Pentru Gloria 2018 Bistrița-Năsăud au marcat: Dziyana Ilyina – 6 goluri, Valentina Ardean Elisei – 6 goluri, Szilvia Szabo – 5 goluri, Natallia Vasileuskaya – 2 goluri, Andra Moroianu – un gol, Nicoleta Dincă – un gol. În poartă Darly Zoqbi de Paula a avut 9/31 intervenții reușite (29%).
Antrenorul Gloriei Bistrița, Horațiu Pașca, a declarat la finalul meciului: „Din păcate nu ne regăsim pe teren propriu. Începem extrem de timorat jocurile. Am avut două reprize total diferite.Trebuie să strângem rândurile.”
Horațiu Pașca: ”Din păcate nu ne regăsim pe teren propriu. Începem extrem de timorat jocurile. Am avut două reprize total diferite.Trebuie să strângem rândurile.”#Handbal #CSGloria2018BN Publicată de CS Gloria 2018 pe Sâmbătă, 5 octombrie 2019
Tot la finalul partidei, portarul băimărencelor, Ana Maria Măzăreanu a oferit o scurtă declarație video pentru publicația noastră.
În etapa următoare, echipa bistrițeană va evolua în deplasare la Slobozia, meciul având loc sâmbata viitoare de la ora 12.00.",https://www.notabn.ro/cs-gloria-2018-pierde-pe-teren-propriu-cu-minaur-baia-mare/,2020-03-06,About The Author
616,616,notabn.ro,"Viorica Dăncilă: ""Am votat pentru o Românie care să meargă înainte, nu înapoi""","Viorica Dăncilă a mai susținut că a votat ca să fie „mai mult devotament și respect pentru români la Cotroceni, să ne fie apărate interesele naționale”.
Dăncilă a fost însoțită la urne de soțul ei și de Olguța Vasilescu.",https://www.notabn.ro/viorica-dancila-am-votat-pentru-o-romanie-care-sa-mearga-inainte-nu-inapoi/,2020-03-06,About The Author
617,617,notabn.ro,Klaus Iohannis la Congresul Uniunii Studenților din România: Centenarul reprezintă un moment de regândire a priorităților,"Președintele României, domnul Klaus Iohannis, a transmis sâmbătă, 12 mai a.c., un mesaj cu ocazia celei de-a XI-a ediții a Congresului Studenților din România. Mesajul a fost prezentat de către doamna Ligia Deca, Consilier de Stat – Departamentul Educație și Cercetare.
„Vă felicit pentru organizarea unui nou Congres al Uniunii Studenților din România, o veritabilă platformă de dezbatere a viitorului educației universitare din țara noastră. Această ediție are o semnificație specială dată de faptul că ne aflăm în anul în care celebrăm un secol de la Marea Unire din 1918. Centenarul reprezintă un moment de regândire a priorităților, de reașezare a bazei economice și sociale a dezvoltării noastre ca națiune, iar implicarea studenților în toate aceste procese este esențială. De altfel, în schimbările majore produse în istoria României, contribuția studenților a fost foarte importantă, începând cu revoluția pașoptistă și continuând cu evoluția tuturor curentelor culturale, sociale și economice care au transformat România ultimilor 100 de ani.
Mă bucur să observ că temele abordate în cadrul Congresului sunt legate de integrarea studenților pe piața muncii și în societate în ansamblul său, remarcând aici componenta de educație financiară. În condițiile în care recent ne-am revenit dintr-o criză economică globală cauzată de lipsa de responsabilitate în utilizarea instrumentelor financiar-bancare, dar și în contextul în care dezbaterile pe tema politicii fiscale sunt foarte actuale în spațiul public, această educație este mai importantă ca niciodată.
În modernizarea economică a României, educația antreprenorială este la rândul ei o dimensiune necesară. Din nefericire, cadrul legislativ nu este mereu cel mai flexibil, iar identificarea oportunităților de finanțare poate fi dificilă. Pregătirea tinerilor cu abilitățile și competențele necesare pentru a se descurca pe o astfel de piață ar putea multiplica numărul de idei bune de afaceri care se materializează în economie.
Nu în ultimul rând, participarea studenților pe piața muncii depinde și de o mai bună corelare a realităților și prognozelor economice cu domeniile de studiu. În acest sens, avem nevoie de o mai bună monitorizare a parcursului profesional al absolvenților și de o adaptare a structurii programelor de studii pentru dezvoltarea competențelor necesare atât în sectorul privat, cât și în cel public. Este din ce în ce mai evidentă nevoia de a înzestra tinerii cu acele cunoștințe, abilități și atitudini care să le permită o flexibilitate crescută. Piața muncii este într-o dinamică accelerată și este foarte posibil ca o mare parte dintre cei care vă aflați astăzi aici să vă schimbați traiectoria profesională, întrucât meseria pentru care vă pregătiți va dispărea în viitor.
În cadrul eforturilor Administrației Prezidențiale de a regândi modul de funcționare a sistemului educațional, am beneficiat, în cadrul proiectului «România Educată», și de aportul Uniunii Studenților din România. Vă mulțumesc pentru contribuția voastră și aștept cu interes concluziile actualului congres. Sunt convins că mișcarea studențească va rămâne un factor de progres și de angajament civic în societatea noastră.
Vă doresc mult succes în dezbaterile de astăzi!”",https://www.notabn.ro/klaus-iohannis-la-congresul-uniunii-studentilor-din-romania-centenarul-reprezinta-un-moment-de-regandire-a-prioritatilor/,2020-03-06,About The Author
618,618,notabn.ro,Referendumul pentru nimic,"Referendumul pentru modificarea Constituției a eșuat datorită unei participări modeste (21%). Se pot invoca multe motive, dar ceea ce a surprins cel mai tare a fost non-combatul tacit al PSD-ului, din partea căruia toată lumea se aștepta la o mobilizare exemplară.
Vă oferim aici o explicație subiectivă a evenimentelor, așa cum le-am ințeles după ce am pus cap la cap mai multe informații. Această analiză este adresată celor ce urmăresc cu atenție politică mondială și românească (ceilalți pentru care politică și fotbalul sunt cam același lucru, iar totul se reduce la „ai noștri contra ai voștri” puteți să săriți peste rândurile astea).
În interiorul mult hulitului PSD funcționează două curente: unul euroglobalist, condus de Corina Crețu, comisar european, care trage sforile de la Bruxelles, de partea cealalată a firelor fiind legată Gabriela …Firea, iar celălalt este curentul autohton, format din baronii din jurul lui Dragnea. Această bipolaritate explică de ce PSD este patriot la București și globalist la Bruxelles: voturile vin din țară, banii din afară. E perfect logic.
Recent a avut loc o întâlnire între Firea si Dragnea, în urma careia baronul de Teleorman s-a potolit brusc cu campania pro-referendum, a făcut pasul la offside și nu a mobilizat electoratul la vot, asa cum ar fi putut foarte bine sa o faca.
Prețul pentru care omul a facut pasul înapoi a fost libertatea sa și sprijinul socialiștilor europeni în caz de probleme cu justitia. Veți vedea că Dragnea nu va fi arestat, iar presa care până ieri îl mușca de toate părțile, o va lăsa mai moale cu atacurile.
Iar pentru PSD, se va demonstra că o problema nerezolvată (ambiguitatea definiției familiei din Constituție), lasată in ceață, poate fi utilă pentru viitoarele campanii electorale din 2019 și 2020, atunci când subiectul va fi repus pe tapet. Problema căsătoriei nefiind reglată la vot, PSD (cu sau fără Dragnea) va avea în continuare muniție povestind poporului cât de tare a aparat el familia. Și probabil va câștiga încă o dată, pentru că se știe că memoria electoratului este scurtă.
In realitate, „referendumul inutil” a avut o miza foarte mare, altfel nu se explică imensa mobilizare a campaniei #boicot.
Cel mai probabil sumele alocate contra-campaniei au depășit cu mult cele 35 de milioane de euro cheltuite pentru organizare. Gândiți-va numai la propagandiștii USR care au împânzit lumea reală și virtuală cu apelurile lor necontenite la abtinere, la ziariștii progresiști care pana vineri nu au pregetat să acuze poporul român de primitivism, la activiștii ONG-iști de toate culorile curcubeului, la clipul cu miros inchizitorial al celor de la Papaya, la camapania Declic. Dar și mai grav, ganditi-vă la diplomați de carieră, formați în universitățile occidentale care au primit ordin să iasă din tăcerea la care i-ar fi obligat deotologia profesională și să îndemne deschis la boicot, sau la intelectualii puși să își nege public opiniile de altădată. Toate astea arată că miza „referendumului inutil” a fost de fapt, foarte, foarte ridicată.
Care a fost aceea? A fost vorba despre implementarea unei directive politice a parlamentului european.
Ca să înțelegem manevra PSD-USR cu referendumul, să cităm din acest document emis pe din 12 martie 2015 (Rezoluția parlamentului european asupra raportului anual al drepturilor omului), pe care d-na Dancilă, pe atunci europarlamentar PSD l-a votat favorabil împreună cu alți colegi de partid. (Documentul complet e foarte, foarte lung, dar merită citit):
„- Parlamentul European solicită UE și statelor-membre să promoveze și să protejeze în mod ferm drepturile persoanelor lesbiene, homosexuale, bisexuale, transsexuale și intersexuale (LGBTI);
– Parlamentul European salută adoptarea, în 2013, a liniilor directoare ale UE privind promovarea și protejarea tuturor drepturilor omului de către persoanele lesbiene, homosexuale, bisexuale, transgender și intersex (LGBTI);
– Parlamentul European încurajează instituțiile UE și statele membre să contribuie în continuare la reflecția privind recunoașterea căsătoriei între persoane de același sex sau a uniunii civile de același sex că o chestiune politică, socială și umană și drepturile civile;”
E vorba deci de „acceptarea unor linii directoare” și mai ales de „contribuit la reflecția privind căsătoria între persoane de același sex”. Atenție, documentul nu spune impunerea căsătoriei, ci doar obișnuirea cu ideea. Pentru că pentru România, impunerea ei în acest moment ar fi imposibilă. Obișnuirea cu ideea însă a început deja și face flori!
Și acum priviți ce a făcut parlamentul României, majoritar PSD, dar și cu acceptul altor partide:
– A acceptat acest referendum, inițiat de CpF, deci implicit, prin dezbaterea care a urmat, oamenii au „reflectat”, așa cum trebuia, deși se pare ca subiectul nu i-a interesat prea tare.
– Prin lipsa de susținere a referendumului în teritoriu (fapt extrem de corect politic!), PSD Dragnea a descurajat participarea la vot, lăsându-i USR-ului misiunea să îndemne activ la boicot. Practic ambele ramuri ale socialismului au făcut blat la vârf, cu binecuvântarea UE. Numai jos, la firul ierbii, idioții utili ai USR au atacat PSD și invers. Astfel, prin invalidarea referendumului s-a îndeplinit și celălalt punct din programul UE: apărarea drepturior minorităților sexuale.
Să nu ne amăgim că „nu s-a întâmplat nimic”, și că „totul e la fel ca înainte”. Un referendum nevalidat are același efect juridic cu un NU. De acum încolo, calea către implementarea celorlalte reforme progresiste pe tema familiei, așa cum cer UE și ONU (educația sexuală în școli, libertatea copilului de a-și alege genul etc, ideologia trans, și pumnul în gură celor care protestează – exact ce se întâmplă din ce în ce mai mult în Vest) este oficial deschisă. Iată, cu ocazia referendumului, România intră și ea în lumea modernă.
PSD și USR și-au îndeplinit misiunea încredințată de la Bruxelles și vor fi răsplătite cu majoritatea scaunelor în viitoarele legislaturi.
Documentul complet, care conține și alte directive către statele membre despre emigrație, refugiați, precum și presiuni asupra medicilor de a nu mai considera transgenderismul o boală, se găsește pe internet. Acolo este descris viitorul pe care UE și ONU îl construiesc pentru lume.
Pentru noi însă, când vom înțelege care a fost miza reală, va fi prea târziu. Copiii noștri vor fi deja formați în noua paradigmă",https://www.notabn.ro/referendumul-pentru-nimic/,2020-03-06,About The Author
619,619,notabn.ro,"Robert Sighiartău: PNL, ca lider al Opoziției, și-a făcut datoria","Moțiunea de cenzură a trecut în 26 mai, însă actuala coaliție de guvernare nu recunoaște votul românilor.
Nimeni nu mai susține acest guvern cu excepția unei majorități parlamentare, care și-a făcut un calcul politic pentru a supraviețui în perioada următoare. Orice om de bună-credință înțelege că acest guvern nu mai are legitimitate publică și că actuala putere compromite relansarea țării care poate fi realizată doar printr-o schimbare politică și un guvern nou care să recredibilizeze instituțiile statului și economia țării.
Agonia PSD-ALDE se prelungește cu câteva luni de zile. E foarte clar că măsurile pe care le vor lua guvernanții vor viza salvarea lor personală, salvarea politică a celor două partide, interesul public fiind deja abandonat.
Următoarea moțiune va veni în această toamnă când votul românilor le va spune încă o dată că trebuie să plece de îndată.
Partidul Național Liberal, ca lider al Opoziției, și-a făcut datoria. Vom continua să ne batem zi de zi ca să eliminăm relele provocate de această guvernare tot mai ruptă de voința românilor.",https://www.notabn.ro/robert-sighiartau-pnl-ca-lider-al-opozitiei-si-a-facut-datoria/,2020-03-06,About The Author
620,620,notabn.ro,"Voucherele de vacanță se acordă și în următorii doi ani, dar sunt ,,înghețate” la 1450 lei","Angajații din sistemul public vor primi vouchere de vacanță și în următorii doi ani, dar valoarea acestora a fost plafonată la 1450 lei. Decizia de plafonare a voucherelor de vacanță a fost luată în ședința de Guvern de vineri, 7 decembrie 2018. Valoarea voucherelor de vacanță ar fi trebuit să fie, de la 1 ianuarie 2019, cât un salariu minim brut, putându-se ridica la șase salarii minime, dar prin Ordonanța de Guvern din 7 decembrie, valoarea acestora rămâne de 1450 lei în următorii doi ani, indiferent de evoluția salariului minim pe economie.",https://www.notabn.ro/voucherele-de-vacanta-se-acorda-si-in-urmatorii-doi-ani-dar-sunt-inghetate-la-1450-lei/,2020-03-06,About The Author
621,621,notabn.ro,Alegeri Moldova. Rezultate parțiale,"Partidul Socialiştilor din Republica Moldova (PSRM) a obţinut 31,41% din voturi, urmat de Blocul Electoral ACUM (Platforma DA şi PAS) cu 26,06%, potrivit datelor prezentate de Comisia Electorală Centrală luni, la ora 07:00, după procesarea a 97,29% din procesele verbale, informează Radio Chişinău.
Totodată, pentru Partidul Democrat şi-au dat votul 24,05% din alegători, iar pentru Partidul Politic ‘Şor’ – 8,49%.
Scorul electoral al celorlalţi 11 concurenţi electorali este sub pragul de accedere în Parlament de 6%. Partidul Comuniştilor ar obţine 3,8%, Partidul Politic Partidul Nostru – 2,9%, iar Partidul Liberal, 1,24%. Celelalte formaţiuni au acumulat sub 1%.
Pentru prima dată în Republica Moldova, cei 101 deputaţi sunt aleşi în baza sistemului electoral mixt, o combinaţie între sistemul reprezentării proporţionale şi cel majoritar.
Pentru 50 de deputaţi s-a votat, ca şi până acum, pe liste de partid. Iar 51 de deputaţi sunt aleşi în cadrul a 51 de circumscripţii uninominale, câte un deputat pentru fiecare circumscripţie.
La alegerile din 24 februarie, prezenţa la urne a fost de peste 49% din alegătorii înscrişi pe liste sau circa 1 milion 451 mii de votanţi",https://www.notabn.ro/alegeri-moldova-rezultate-partiale/,2020-03-06,About The Author
622,622,notabn.ro,"Gabriela Firea: ""Este o campanie de intoxicare marca Liviu Dragnea""","Primarul Capitalei, Gabriela Firea, a susținut în această dimineață o conferință de presă în care a adresat un atac direct la Liviu Dragnea.
Firea a spus că este o campanie de defăimare a persoanei sale, lăsând să se înțeleagă că la baza ei este președintele Liviu Dragnea. „PSD a vrut că eu să decontez totul. 10 august a fost picătura care a umplut paharul”, a menționat Firea.
Mai mult, Firea a dezvăluit că în PSD se încearcă și unii vizează ideea că ea pactizeaza cu „statul paralel”, informația fiind rostogolita în public.
O acuzație diabolică, spune Firea, transmisă către interiorul și exteriorul țării, este purtătorul de cuvânt al gratierii și amnistie.
„Nu sunt împotriva niciunui proiect de niciun fel, dar totul trebuie să fie legal și să nu compromită echipă de guvernare și PSD. Nici eu nici alți colegi nu suntem de acord cu inginerii legislative. Așadar nu m-am opus de principiu niciunui proiect, adoptat în legalitate, de care sa nu ne fie rușine că țara, dar și că echipă”.
Firea a mai precizat că are câteva cereri către guvern, care țin de proiectele mari, am început proiecte noi. Sunt teme că aglomerația în trafic care nu se poate realiza intern doar dacă Guvernul va face câteva lucruri. Unul dintre ele e trecerea centurii ocolitoare de la Guvern la Capitală.",https://www.notabn.ro/gabriela-firea-este-o-campanie-de-intoxicare-marca-liviu-dragnea/,2020-03-06,About The Author
623,623,notabn.ro,Ziaristul Mihai Eminescu scria acum peste un secol: „Corupția e mijlocul cel mai lesnicios de a trăi în România“,"Ziaristul Mihai Eminescu scria acum peste un secol:
„corupția e mijlocul cel mai lesnicios de a trăi în România. Acesta este spiritul cel rău care desface societățile românești și le nimicește pân-în sfârșit; acesta este veninul care dă loc la mișcări sociale și la nemulțumire … contribuie a destrăma spiritul public, a-l face să nu mai crează nici în drept, nici în bine, a nu mai aștepta nimic de la muncă, totul de la tertip și de la apucătură…
Nimic nu e mai periculos pentru conștiința unui popor decât priveliștea corupției și a nulității recompensate…. Această priveliște îi ia poporului încrederea în valoarea muncii și în siguranța înaintării prin merit.
Dându-le zilnic exemplu că, fără a ști ceva și fără a fi muncit, cineva poate ajunge bogat și om cu vază… contagiul intelectual devine din endemic epidemic, trece de la restrânsul grup la grupuri din ce în ce mai numeroase de cetățeni“.
Mihai Eminescu, Opere, XIII, Editura Academiei RSR, Bucureşti, 1985, p.124",https://www.notabn.ro/ziaristul-mihai-eminescu-scria-acum-peste-un-secol-coruptia-e-mijlocul-cel-mai-lesnicios-de-a-trai-in-romania/,2020-03-06,About The Author
624,624,notabn.ro,"Tăriceanu făcut praf de Grupul ALDE din PE: ""Nu există răspunsuri din partea domnului Tăriceanu, doar perdele de fum""""","Călin Popescu Tăriceanu a avut o întâlnire cu Matthijs van Miltenburg, membru al Grupului Alianţei Liberalilor şi Democraţilor pentru Europa, iar răspunsurile acestuia au fost dezamăgitoare, a scris europarlamentarul pe Twitter.
Europarlamentarul Matthijs van Miltenburg, despre întâlnirea cu Tăriceanu: Dă vina pe statul paralel, pe serviciile secrete pentru deficienţele privind statul de drept; nu există răspunsuri, doar perdele de fum
„Tăriceanu dă vina pe „statul paralel”, pe serviciile secrete din România pentru toate deficienţele în ceea ce priveşte statul de drept. Aceasta este prea simplu, aşa că am întrebat ce măsuri va lua pentru a lupta împotriva corupţiei, pentru a lupta împotriva fraudei şi pentru a acţiona în vederea dezvoltării României”, a scris europarlamentarul într-o serie de postări pe Twitter.
Conncluzia sa, în ultima postare a fost: „Nu există răspunsuri din partea domnului Tăriceanu, doar perdele de fum”.
Van Miltenburg a scris pe Twitter încă de la începutul întâlnirii cu Tăriceanu, anunţând că în grupul ALDE are loc „un schimb de opinii cu privire la situaţia politică din România cu dl Tăriceanu, fost prim-ministru al României”",https://www.notabn.ro/tariceanu-facut-praf-de-grupul-alde-din-pe-nu-exista-raspunsuri-din-partea-domnului-tariceanu-doar-perdele-de-fum/,2020-03-06,About The Author
625,625,notabn.ro,ÎCCJ a desfiinţat sentinţa de 4 ani de închisoare primită de Alina Bica,"Magistraţii Înaltei Curţi de Casaţie şi Justiţie au admis, marţi, contestaţia în anulare depusă de fostul procuror -şef DIICOT Alina Bica şi au decis desfiinţarea în parte a deciziei de condamnare la patru ani de închisoare şi au decis rejudecarea apelului.
Magistraţii au hotărât, de asemenea, desfiinţarea în parte a deciziei penale contestate numai în ceea ce o priveşte pe Alina Bica şi a fixat termen pe 20 mai 2019 pentru rejudecarea apelurilor declarate de Alina Bica şi DNA.
foto: mediafax.ro",https://www.notabn.ro/iccj-a-desfiintat-sentinta-de-4-ani-de-inchisoare-primita-de-alina-bica/,2020-03-06,About The Author
626,626,notabn.ro,"Traian Băsescu: ""Să-i luăm pixul lui Dragnea!""","Fostul președinte, Traian Băsescu, precizează într-o postare pe Facebook, că Liviu Dragnea controlează tot ce se întâmplă în acest moment și doar căderea guvernului prin moțiune de cenzură poate opri dezastrul în care ne aflăm.
„Să-i luăm pixul lui Dragnea !
Vrei să exploatezi gaze din Marea Neagră, te duci la Daddy ;
Vrei să cumperi rachete Patriot, te duci la Daddy ;
Vrei să construieşti corvete, te duci la Daddy ;
Vrei să echipezi maşinile de luptă cu turelele din Israel ,te duci la Daddy ;
Vrei bani de la guvern pentru proiecte locale de dezvoltare, te duci la Daddy ;
Vrei să fii ministru, te duci la Daddy ;
Vrei să fii şef prin parchete, te duci la Daddy ;
Vrei să fii şef la Jandarmerie, te duci la Daddy ;
Vrei ca Limba Română să nu mai fie învăţată în şcoli, te duci la Daddy ;
Vrei să muţi o ambasadă, te duci la Daddy .
Refuz să cred că România poate deveni Daddy SRL .
Pentru a preveni un dezastru al ţării, singura soluţie este să-i luăm pixul din mână acestui Dragnea şi asta înseamnă moţiune de cenzură şi căderea Guvernului Dăncilă.
Altă cale nu există . Măcar să încercăm”, scrie Traian Băsescu.",https://www.notabn.ro/traian-basescu-sa-i-luam-pixul-lui-dragnea/,2020-03-06,About The Author
627,627,notabn.ro,Care sunt fructele şi legumele pline de pesticide?,"O persoană care consumă legume sau fructe ingerează până la 10 pesticide diferite. Cartoful este leguma cea mai plină de chimicale, iar mărul, cel mai nociv fruct, întrucât cel puţin un tip de pesticide a fost găsit în 98% din mostrele testate. Cel puţin, asta arată testele efectuate recent de către Autoritatea Naţională Sanitar-Veterinară şi pentru Siguranţa Alimentelor (ANSVSA). Cel mai des, fructele şi legumele conţin imazalil, un pesticid periculos pentru sănătate.
Concret, conform ANSVSA, cele mai nesigure alimente pentru consum: cartofi, căpşunele, merele, nectarine, piersici, ţelină, struguri, cireşe, spanac, ardei gras, roşii, castraveţi.
La polul opus, alimentele cu cele mai puţine pesticide sunt avocado, porumb, ananas, varza, mazare, ceapa, sparanghel, mango, papaya, kiwi, vinete şi pepenele. În general, strugurii, roşiile şi lămâile conţin între două şi şapte pesticide diferite, iar merele, între două şi şase. Astfel, ANSVSA recomandă respectarea mai multor reguli, pentru a scădea cantitatea de pesticide ingerată. Fructele şi legumele trebuie să fie spălate bine cu apă călduţă, iar acolo unde este cazul, acestea trebuie curăţate de coajă pentru a reduce cantitatea de pesticide conţinută.
Este recomandat să fie evitat consumul de fructe şi legume cultivate în extrasezon, pentru că atunci se folosesc cele mai multe substanţe chimice. Roşiile, piersicile, merele, perele etc. trebuie spălate riguros timp de cel puţin trei minute, după care să fie lăsate într-un vas cu apă în care este adăugat puţin bicarbonat de sodiu, care are calitatea de a elimina unele pesticide. Imazalil (E233) este pesticidul cacerigen care acoperă coaja citricelor, conform Asociaţiei InfoCons. Acest pesticid este o substanţă autorizată în 24 de state membre, inclusiv în România, începând de la 1 ianuarie 2012, până la 31 decembrie 2021, iar limita maximă admisă este 5 mg/kg, la citrice.",https://www.notabn.ro/care-sunt-fructele-si-legumele-pline-de-pesticide/,2020-03-06,About The Author
628,628,notabn.ro,Traian Băsescu: Care este soluţia diminuării fraudării TVA ?,"Fostul preşedinte al României, Traian Băsescu a precizat că în perioada următoare va încerca să-şi informez cititorii despre unele realităţi ale României raportate la ansamblul Uniunii Europene.
”Azi despre TVA.
Ne-am obişnuit să ne autodefinim ca fiind unici în cele rele din Uniunea Europeană. Că adesea suntem „campioni” este adevărat, dar întotdeauna suntem urmaţi de cineva. De multe ori contează şi criteriile după care „clasamentele” sunt întocmite. Iată realitatea la zi a colectării TVA în Uniunea Europeană.
Încasarea TVA este o problemă la nivelul întregii Uniuni Europene datorită comportamentului evazionist sau fraudulos al multor agenţi economici, indiferent de naţionalitate.
Conform evaluărilor experţilor, anual Statele Membre pierd de pe urma fraudării plăţii către stat a TVA, suma de 137 miliarde Euro ceea ce înseamnă că fiecărui cetăţean european îi sunt furaţi prin evaziune fiscală la TVA, 267 Euro.
Statele Membre reuşesc colectarea TVA la niveluri diferite. Cea mai bună colectare o are Luxemburg unde procentul fraudat este de 0,7 la sută în timp ce, cu 35,5 la sută procent din TVA necolectat, România este ţara cu cel mai înalt procent de fraudare a TVA.
Dacă la analiza în procente suntem „campionii fraudării TVA” atunci când convertim procentul în bani constatăm că în România se fraudează anual 6 miliarde Euro (22 mil locuitori x 267 Euro) din totalul de 137 miliarde la nivelul UE, ceea ce este departe de a ne situa pe primele locuri în clasamentul evazioniştilor fraudatori ai bugetelor naţionale şi ai bugetului UE. În fapt cele 6 miliarde Euro fraudate în România reprezintă 4,3 la sută din totalul TVA fraudat la nivelul UE.
Semnificativ este faptul că în ultimii ani se înregistrează o creştere a nivelului de fraudare a TVA în ţări precum Germania, Grecia şi Latvia.
Rămânând la nivel naţional, cele 6 miliarde Euro cu care statul este furat reprezintă o sumă enormă pentru noi. Dacă ar fi colectaţi, cei 6 miliarde ar acoperi integral deficitul bugetului pe anul 2020. În lipsa colectării integrale a TVA, statul va trebui să împrumute cei 6 miliarde Euro (29 miliarde Ron la care va plăti dobânzi de cca 4 la sută)).
Care este soluţia diminuării fraudării TVA ? Evident nu descinderile în haită, televizate, ale ANAF peste vânzătorii de la tarabele de prin iarmaroace sau la micii vânzători de pătrunjel şi ghiocei de la colţul străzii.
Soluţia este introducerea sistemelor digitale de supraveghere a activităţilor comerciale şi de plată a TVA. O astfel de operaţiune nu poate costa mai mult de 1 miliard Euro ceea ce este infinit mai puţin decât pierderile actuale ale statului.
”Cred că Domnul Ministru Câţu poate face acest lucru, cu condiţia să-i „zboare” din minister pe toţi cei care susţin că nu se poate . Şi ca să nu-mi bat capul prea tare aş face o vizită în Regatul Unit să văd cum funcţionează un sistem digitalizat de încasare TVA, după care aş contracta implementarea în România exact cu firma care a făcut implementarea programului pentru insulari.
Nu trebuie să fie o licitaţie parazitată de Ghiţă, Socol, Florică, Pescariu şi alţi artişti autohtoni ai licitaţiilor din IT ci va trebui să fie o achiziţie cu negociere directă stabilită prin lege”, subliniază fostul preşedinte..",https://www.notabn.ro/traian-basescu-care-este-solutia-diminuarii-fraudarii-tva/,2020-03-06,About The Author
629,629,notabn.ro,"De Ziua Limbii Române, Președintele Klaus Iohannis, a premiat profesorii din Diaspora","Președintele Klaus Iohannis s-a întâlnit astăzi cu mai mulți profesori din Diaspora. El a ținut o alocuțiune cu ocazia Zilei Limbii Române și a premiat mai mulți profesori.
„În anul în care celebrăm Centenarul, Ziua Limbii Române, pe care o sărbătorim în mod oficial la 31 august, are o încărcătură emoțională deosebită. Limba română a reprezentat unul dintre pilonii pe care s-a bazat înfăptuirea Marii Uniri și a rămas liantul cultural și spiritual care ne leagă de România, indiferent unde ne aflăm, în țară sau în afara granițelor.
Emil Cioran spunea, de altfel, că noi, citez, «nu trăim într-o țară, ci într-o limbă», considerând, pe bună dreptate, că limba este adevărata patrie a fiecărui om.
Astăzi, am dorit să evidențiez încă o dată meritele acelor persoane și instituții care au făcut eforturi însemnate pentru a menține vie limba română peste hotare.
Distinși profesori de limba română din străinătate și distinși reprezentanți ai instituțiilor care susțin învățarea limbii noastre în afara țării, vă mulțumesc pentru contribuția dumneavoastră!
Sunteți cei care insuflați tinerelor generații dragostea de țară, păstrând, prin intermediul limbii, legătura esențială cu România. Totodată, datorită dumneavoastră, cetățenii străini au acces la limba și la cultura noastră. Predarea și învățarea limbii române, ca limbă maternă sau străină, sunt instrumentele principale de transmitere a identității și valorilor românești.
Vă felicit pe toți pentru oportunitățile pe care le creați pentru românii din afara țării, prin organizarea de întâlniri periodice, care au devenit o parte importantă și apreciată a vieții în comunitățile de români de pretutindeni.
Ca dascăl, iubesc școala și știu că ea modelează caractere și dezvoltă personalitatea, sădind în suflete și în minți acele valori și virtuți care fac o societate puternică și prosperă, așa cum îmi doresc să fie România.
O școală performantă, cu dascăli dedicați, formează oameni demni și corecți, care lasă în urma lor o lume mai bună.
Acestea sunt și câteva dintre motivele pentru care am inițiat proiectul «România Educată», prin care îmi doresc să promovăm un sistem de educație bazat pe valori și pe o viziune clară, cu un parcurs predictibil pentru toți copiii.
Doar astfel le permitem copiilor să-și atingă întregul potențial și să contribuie, cu talentul și munca lor, la dezvoltarea unei societăți din care să nu ne mai dorim să plecăm ci, dimpotrivă, în care să năzuim să ne întoarcem cât mai grabnic. O societate care să-i prețuiască pe cei care folosesc corect limba română, apreciind și respectând tot ce ne leagă de bogata noastră moștenire culturală.
Vă doresc mult succes în continuare și, prin intermediul dumneavoastră, transmit un călduros «La mulți ani!» tuturor celor care simt și vorbesc românește, indiferent dacă se află în țară sau în afara granițelor ei!
Pe 31 august este consemnată ziua limbii române.
Să-i prețuim pe cei care vorbesc corect limba română. Nu trăim într-o țară, ci trăim într-o limbă”, a precizat președintele Iohannis.",https://www.notabn.ro/de-ziua-limbii-romane-presedintele-klaus-iohannis-a-premiat-profesorii-din-diaspora/,2020-03-06,About The Author
630,630,notabn.ro,Feeria steluțelor albe la Mogoșeni! Au înflorit narcisele din rezervație,"Peisaj de vis în aceste zile în rezervația de narcise de la Mogoșeni! Au înflorit cele două specii de narcise care vegetează spontan în cuprinsul acesteia: Narcissus angustifolius stellaris şi Narcissus poeticus. Delicate, frumoase, parfumate, aceste flori încântă sufletele vizitatorilor care ajung în rezervația situată în șesul Someșului Mare.
În simbolistica religioasă, narcisa este floarea învierii. Legenda spune că aceasta a fost prima floare care a înflorit în timpul învierii lui Iisus Christos, în Grădina Ghetsemani. Originară din bazinul mediteranean, narcisa este floarea tradițională a Regatului Wales (Ţara Galilor). Este una dintre cele mai vechi plante existente în vestul Asiei, existănd date care atestă că narcisa exista din anul 3000 înainte de Cristos).
Legenda narcise provine din mitologia greacă, potrivit căreia, Narcis era un tânăr frumos, de care s-au îndrăgostit, fără succes, toate nimfele. Se spune că nimfa Echo, a murit din dragoste pentru Narcis, lăsând în urma ei, numai vocea, care îl urma pe acesta, repetând cuvintele lui (astfel, spune legenda, a apărut ecoul).Blestemat de zeiţa răzbunării Nemesis, să se îndrăgostească de el însuşi şi să moară, Narcis se îndrăgosteşte de propria-i reflexie în apă, iar după un timp, plimbându-se prin pădure, ajunge la un lac unde, văzându-şi chipul, s-a aplecat să îl îmbrăţişeze, dar a căzut în lac şi s-a înecat. Nimfele, venite să îl plângă, l-au transformat într-o narcisă care să le amintească mereu de el.
Se spune că nu este bine să calci pe florile de narcise că vei fi urmărit de ghinion tot anul și că poartă ghinion să oferi cuiva o singură narcisă, însă dacă oferi un buchet de narcise acest lucru este de bun augur.
Cristina Rusu",https://www.notabn.ro/feeria-stelutelor-albe-la-mogoseni-au-inflorit-narcisele-din-rezervatie/,2020-03-06,About The Author
631,631,notabn.ro,Leoni Bistriţa caută peste 200 de oameni,"Producătorul de cabluri pentru industria auto Leoni Wiring Systems Ro din Bistriţa, parte a grupului german Leoni, are disponibile în prezent 213 locuri de muncă, cele mai multe fiind pentru muncitori necalificaţi la asamblarea şi montarea pieselor (200), dar şi pentru magazineri (4), ingi­neri calitate (2), ingineri electronişti (2), ingineri pro­duc­ţie (2) sau tehnicieni mentenanţă (3), potrivit informa­ţi­ilor de pe site-ul AJOFM (Agenţia Judeţeană Pentru Ocuparea Forţei de Muncă) Bistriţa-Nasăud.
Leoni oferă angajaţilor diferite traininguri de for­ma­re profesională pentru toate poziţiile din cadrul com­pa­niei, cum ar fi soft skills şi cursuri de limbi străine, conform in­formaţiilor de pe site-ul companiei. Cu peste 13.000 de an­ga­jaţi la nivel local, Leoni este unul dintre cei mai mari an­gajatori din România, potrivit datelor de site-ul companiei.
Compania Leoni Wiring Systems Ro cu sediul în Bistriţa este cea mai mare entitate deţinută de germani pe pia­ţa locală. Compania a avut în 2018 afaceri de peste 1,47 mld. lei, un profit net de 28,1 mil. lei şi un număr mediu de 5.161 de angajaţi, potrivit site-ului Ministerului Finanţelor.
Pe plan local, Leoni Wiring Systems Ro Bistriţa este urmată de Leoni Wiring Systems Arad (cu afaceri de 896,6 mil. lei în 2018) şi Leoni Wiring Systems Piteşti (cu afaceri de 772,6 mil. lei în 2018), cu sediul central în localitatea Bascov, Argeş.
Leoni a intrat pe piaţa din România în anul 2000, odată cu deschiderea primei fabrici WSD (Wiring Systems Division) la Arad. Au urmat fabricile din Bistriţa (2002) şi Bascov, lângă Piteşti (2005), iar ulterior au fost deschise fabricile satelit din Beiuş, Luduş, Marghita şi Bumbeşti-Jiu. În anul 2016, a fost înfiinţat primul Shared Service Center LEONI (SSC) în Cluj-Napoca, unde sunt centralizate toate activităţile de HR ale concernului german. Compania Leoni Wiring Systems Arad, administrează fabricile de cablaje auto din Arad, Beiuş (Bihor), dar şi pe cea din parcul industrial Bumbeşti-Jiu, judeţul Gorj, un proiect demarat de germani pe piaţa locală în 2017, când Leoni a preluat spaţiul în care a funcţionat producătorul italian de anvelope Pirelli.
Principalii clienţi ai Leoni sunt producătorii germani de maşini, dar şi alte companii din industria vehiculelor comerciale. Grupul Leoni a avut în 2018 vânzări globale de aproximativ 5,1 mld. euro, potrivit datelor de pe site-ului companiei. În toamna anului 2018, producătorul german de cabluri şi sisteme de cablaj Leoni a lansat lucrările de construire a unei fabrici de 60 milioane de euro în Kraljevo, Serbia. Fabrica, a patra construită de Leoni în Serbia, va avea 5.000 de angajaţi în 2023, în momentul finalizării, potrivit Seenews.",https://www.notabn.ro/leoni-bistrita-cauta-peste-200-de-oameni/,2020-03-06,About The Author
632,632,notabn.ro,"Prim vicepreședinte PNL: „Condamnatul Liviu Dragnea își imaginează că îl poate șantaja pe Președintele României!""","Prim-vicepreședintele PNL, Raluca Țurcan, a adresat un atac foarte dur la președintele PSD, Liviu Dragnea, în urma declarațiilor lui Dragnea prin care PSD lucrează la acuzarea de înaltă trădare a președintelui Iohannis.
„Condamnatul Liviu Dragnea își imaginează că, folosind aceleași metode cu care își controlează partidul, îl poate șantaja pe Președintele României!
Prezența, și mai ales discursul Președintelui Klaus Iohannis la Consiliul Național al PNL, i-au speriat în așa măsură pe liderii PSD încât sunt pregătiți să facă orice pentru a împiedica cea mai legitimă voce a țării din a vorbi despre haosul guvernării PSD-ALDE.
Amenințat cu un document prin care urmează să fie acuzat de înaltă trădare, Președintele este somat practic de către un condamnat să nu mai vorbească!
Lui Liviu Dragnea îi este imposibil să priceapă că în această țară trăiesc oameni care nu-și pierd coloana vertebrală și nici glasul odată cu ea în fața unor acțiuni de intimidare! Spre disperarea PSD și a condamnatului din fruntea sa!”, a precizat liderul PNL.",https://www.notabn.ro/prim-vicepresedinte-pnl-condamnatul-liviu-dragnea-isi-imagineaza-ca-il-poate-santaja-pe-presedintele-romaniei/,2020-03-06,About The Author
633,633,notabn.ro,"BIAS 2019: Mii de români, zeci de aeronave și cel mai mare drapel național aeropurtat","Ieri, 24 august 2019, în incinta Aeroportului Internaţional Bucureşti Băneasa – Aurel Vlaicu si Romaero a avut loc cea de-a unsprezecea ediţie a spectacolului aviatic Bucharest International Air Show & General Aviation Exhibition (BIAS 2019). La acest maraton aviatic ce s-a desfășurat fără întrerupere aproape 12 ore, au participat piloți din Forțele Aeriene Române dar și alte state, precum: Italia, Lituania, Slovacia, Portugalia și SUA.
Mii de români au admirat pe cerul capitalei aparate de zbor dintre cele mai diverse, acrobații spectaculoase, parașutîri demonstrative, dar și cel mai mare drapel național aeropurtat (800 metri pătrați și 50 de kg) adus la sol de colonelul Nuțu Neculai din Comandamentul Forțelor pentru Operații Speciale, în urm aunei parașutări de la 2000 metri.
Sursă foto: Forțele Aeriene Române, Forțele pentru Operații Speciale",https://www.notabn.ro/bias-2019-mii-de-romani-zeci-de-aeronave-si-cel-mai-mare-drapel-national-aeropurtat/,2020-03-06,About The Author
634,634,notabn.ro,"Joi, 11 iulie, începe a XI-a ediţie a Festivalului Poezia e la Bistriţa","Joi seara, la Centrul Multicultural Sinagoga Bistrița, va începe a XI-a ediţie a Festivalului Internaţional de poezie şi muzică Poezia e la Bistriţa. Printre poeţii invitaţi îl regăsim pe Ion Mureşan de la Cluj şi pe regizorul Tudor Giurgiu care va fi prezent la difuzarea filmului Parking.
Ada Milea, Bobo Burlăcianu, Cristi Rigman, Anca Hanu sunt câţiva artişti care vor cânta joi, 11 iulie, în deschiderea festivalului.",https://www.notabn.ro/joi-11-iulie-incepe-a-xi-a-editie-a-festivalului-poezia-e-la-bistrita/,2020-03-06,About The Author
635,635,notabn.ro,"Preşedintele Klaus Iohannis se află în vizită de lucru în landul Bavaria, Germania","Preşedintele României, Klaus Iohannis, a efectuat, la data de 7 ianuarie a.c., o vizită de lucru în landul Bavaria, Republica Federală Germania.
În cadrul vizitei, Preşedintele României a participat la şedinţa Guvernului landului Bavaria, în care a susţinut o alocuţiune şi a avut un dialog cu membrii guvernului de land cu privire la relaţiile bilaterale şi actualitatea europeană. De asemenea, Preşedintele Klaus Iohannis a avut o întrevedere cu domnul Markus Soder, Prim-ministrul Guvernului landului Bavaria şi Preşedinte al Uniunii Creştin-Sociale (CSU).
În intervenţia pe care a avut-o în cadrul şedinţei Guvernului landului Bavaria, Preşedintele României a subliniat că între ţara noastră şi landul bavarez există vechi şi puternice legături politice, economice şi culturale. Astfel, Preşedintele Klaus Iohannis a evidenţiat că românii care s-au stabilit de-a lungul timpului în Germania şi minoritatea germană din România reprezintă un element cheie în arhitectura relaţiilor bilaterale, fiind un adevărat catalizator al dialogului între cele două ţări.
Preşedintele României a salutat, totodată, relansarea, după o lungă pauză, a activităţii Comisiei interguvernamentale mixte România-Bavaria, exprimând convingerea că sesiunea Comisiei din acest an va contribui cu succes la extinderea şi aprofundarea dialogului bilateral.
În ceea ce priveşte agenda europeană, Preşedintele Klaus Iohannis a evidenţiat faptul că, în prima jumătate a anului 2019, România a deţinut pentru prima oară preşedinţia Consiliului Uniunii Europene, exercitându-şi cu succes şi cu angajament pro-european această responsabilitate.
În ceea ce priveşte viitorul Uniunii Europene, Preşedintele României a precizat că ţara noastră doreşte o consolidare a proiectului european în baza principiului convergenţei şi coeziunii. Preşedintele Klaus Iohannis a subliniat că Uniunea va fi cu atât mai puternică şi relevantă, cu cât fiecare stat membru este mai puternic din punct de vedere economic şi social.
În intervenţia sa, Preşedintele României s-a mai referit la câteva dintre principalele dosare aflate pe agenda europeană, respectiv viitorul buget al Uniunii pentru perioada 2021-2027, combaterea schimbărilor climatice, politicile de migraţie şi azil, precum şi procesul de retragere a Marii Britanii din Uniunea Europeană.
În cadrul vizitei, Preşedintele Klaus Iohannis a participat la întâlnirea anuală a grupului parlamentar al CSU din Bundestag (Camera inferioară a Parlamentului german), care a avut loc la abaţia Seeon, din Bavaria, la invitaţia domnului Alexander Dobrindt, Preşedintele grupului parlamentar al CSU din Bundestag.
Cu acest prilej, Preşedintele României a avut o prezentare cu privire la viziunea ţării noastre referitoare la viitorul Uniunii Europene şi, de asemenea, a purtat un dialog cu privire la priorităţile agendei europene.
În intervenţia sa, Preşedintele Klaus Iohannis a evocat Summitul de la Sibiu din 9 mai 2019, evenimentul major găzduit de România pe durata preşedinţiei la Consiliul Uniunii Europene, reuniune care a definit dorinţa comună a liderilor europeni şi a statelor membre de a lucra împreună pentru o Europă unită în pace şi democraţie – o singură Europă, de la Est la Vest, de la Nord la Sud, condusă de valorile şi libertăţile sale, în interiorul şi dincolo de graniţele sale.
Preşedintele României a arătat că, în perioada următoare, este necesară implementarea Agendei Strategice a Uniunii pentru perioada 2019-2024, document agreat de liderii europeni pe durata preşedinţiei române la Consiliul Uniunii Europene. Pentru atingerea acestui obiectiv este nevoie de o cooperare strânsă între statele membre, inclusiv pe filieră parlamentară, a tuturor familiilor politice care sprijină consolidarea proiectului european.
Totodată, Preşedintele Klaus Iohannis a dat asigurări că, în noul ciclu instituţional şi legislativ european, România va urmări cu precădere să aducă o contribuţie semnificativă în conturarea viitoarelor politici ale Uniunii. În context, Preşedintele României a subliniat că, pe baza experienţei dobândite ca stat membru al Uniunii, ţara noastră a demonstrat că are maturitatea necesară pentru a avea o voce mai puternică în definirea politicilor europene.
Preşedintele României a evidenţiat faptul că, în conturarea viitorului Uniunii Europene, un obiectiv comun trebuie să fie continuarea şi consolidarea evoluţiilor democratice, care au transformat fundamental continentul european şi au adus libertate, democraţie, societăţi bazate pe respectul pentru drepturile omului, precum şi mai multă prosperitate cetăţenilor europeni.
De asemenea, Preşedintele Klaus Iohannis a avut o întâlnire cu doamna Ilse Aigner, Preşedintele Parlamentului de land. Din delegaţia germană au mai făcut parte înalţi demnitari din Parlamentul bavarez, precum şi reprezentanţi ai comunităţilor saşilor transilvăneni şi şvabilor bănăţeni din Germania.
În cadrul dialogului, Preşedintele României a apreciat că reprezentanţii etnicilor germani originari din România – saşii transilvăneni şi şvabii – sunt respectaţi şi apreciaţi de către români şi sunt parte integrantă din identitatea ţării noastre. Preşedintele Klaus Iohannis a mai precizat că în landul Bavaria trăieşte cea mai mare comunitate de cetăţeni români din Germania, aproximativ 180.000 persoane, un exemplu de integrare şi implicare activă socio-culturală.
Preşedintele României a salutat, totodată, evoluţia ascendentă a relaţiilor comerciale bilaterale cu landul Bavaria, care au depăşit 6,5 miliarde de euro, precum şi structura exporturilor şi importurilor, axate pe tehnologii înalte, şi a încurajat creşterea durabilă a investiţiilor germane în România.
Departamentul Comunicare Publică",https://www.notabn.ro/presedintele-klaus-iohannis-se-afla-in-vizita-de-lucru-in-landul-bavaria-germania/,2020-03-06,About The Author
636,636,notabn.ro,Munţii Rodnei arată ca-n poveşti în prima zi a anului,"Prietenul nostru, Albert Gavrilă, ne-a furnizat o mulţime de fotografii din prima drumeţie din 2019. Prima zi din Noul An în Munţii Rodnei arată ca-n poveşti.
Traseul-Valea Vinului (Rodna) – Cabana Silvică Poiana Secii – Pârâul Secii și împrejurimi.",https://www.notabn.ro/muntii-rodnei-arata-ca-n-povesti-in-prima-zi-a-anului/,2020-03-06,About The Author
637,637,notabn.ro,Iubirea dușmanilor goleşte inima de ostilitate,"Autor: Wilhelm Danca
Iubirea dușmanilor este considerată de unii dintre noi un fel de ideal utopic sau o formă de boierie spirituală, ori, mai rău, o formă de slăbiciune. Este suficient să deschizi puțin televizorul ca să te convingi de faptul că societatea în care trăim este marcată de ură, dușmănie, învrăjbire, răzbunare. Din păcate nu se aude în spațiul public românesc îndemnul: „iubiți pe dușmanii voștri!”. Sau, se mai aude, totuși, dar numai pe la biserici. Însă și acolo, parcă nu se spune din toată inima că trebuie să-i iubim pe dușmani. Se zice că e bine să-i iertăm sau să-i tolerăm, dar să-i iubim? Nici vorbă! Cum să-l iubești pe cel care îți face rău, te blestemă, te defăimează, te lovește peste obraz, îți fură mantia?
Cine face asta, adică cine practică iubirea dușmanilor, denotă că este ori slab de înger, ori „sclav” al mult visatei păci universale ce nu se va realiza niciodată! Acest lucru îl susțin mulți dintre frații și surorile noastre nu atat prin vorbe, cât mai ales prin fapte. Dacă intrați de curiozitate în sălile tribunalelor, acolo veți găsi o mulțime de creștini (poate doar cu numele?) care își revendică dreptatea tocmai pentru că au fost batjocoriți, au fost blestemați, au fost defăimați, au fost loviți peste obraz sau li s-a furat mantia. Pentru această observație să mă ierte avocații și judecătorii civili din tribunalele noastre.
Neîndoielnic suntem cetățeni ai Împărăției lui Dumnezeu și ai Împărăției Cezarului. Trebuie să dăm Cezarului ceea ce este al Cezarului și lui Dumnezeu ceea ce este al lui Dumnezeu. Dar iubirea dușmanilor unește cele două Împărții. Isus ne cere sau, dacă acceptați formularea, ne poruncește să-i iubim pe cei ce ne fac rău, ne blestemă, ne batjocoresc, ne defăimează (cf. Lc 6, 27-38). Comportându-ne în felul acesta, dovedim că suntem ucenicii lui Christos și începem să trăim darul învierii și al vieții celei noi în Dumnezeu.
Dacă nu reușim să trăim iubirea dușmanilor, zădărnicim structura ființei noastre, care este făcută pentru întâlnirea cu celălalt, pentru viața împreună cu altul. În termenii lecturilor de astăzi (cf. 1 Cor 15, 45-49), zădărnicim harul învierii, adăugând întuneric la întuneric, ură la ură, răzbunare la răzbunare, moarte la moarte. Într-adevăr, ucenicul lui Isus care uită de Dumnezeu și trăiește doar în Împărăția Cezarului, riscă să ajungă un fel de lup (păgân) pentru semenul său. Da, fără idealuri și valori spirituale, oamenii ajungă să trăiască toți împotriva tuturor. Pentru mai multe detalii vă recomand cartea De cive, scrisă de filosoful englez Thomas Hobbes (+ 1679), care a analizat constatarea celor din vechime că, în anumite condiții, homo homini lupus est.
Pe scurt, insistența evangheliei acestei duminici pe iubirea dușmanilor este o chemare puternică la convertirea nu a dușmanilor, ci a celor care se consideră sau doresc să fie discipolii lui Christos. Trăirea acestei iubiri grele, dar nobile este semn clar de convertire, de înviere. Dă-ne, Doamne, acest mare har! Să-i putem iubi pe dușmanii noștri din toată inima!",https://www.notabn.ro/iubirea-dusmanilor-goleste-inima-de-ostilitate/,2020-03-06,About The Author
638,638,notabn.ro,Vasile Dîncu: Aproape de final,",,Până la urmă, dincolo de datele conjuncturale, deocamdată asta rămâne: De ce detestă românii politica?
Cum se ajunge la o asemenea percepţie negativă și la acest nivel de neîncredere în politica românească? Avem de-a face cu o temă interesantă de reflecție, iar cercetările sociologice, cum este cea de față, oferă explicații. Iată câteva dintre acestea:
1. Prima cauză sunt oamenii care conduc, politicienii, cu calitățile şi defectele lor, precum și echipele care gestionează diferite procese politice. Oamenii percep că nu sunt ascultaţi de către politicienii pe care i-au votat și că nevoile lor nu contează.
2. Instituțiile nu sunt credibile, sunt percepute ca fiind nefuncţionale şi corupte. Prin oamenii care le populează şi prin modul în care se raportează la orizontul de așteptare al publicului, instituțiile nu sunt percepute ca fiind îndreptate spre a servi interesele publicului. Încrederea în instituțiile politice este fundamentul încrederii sociale generale, componentă de bază a capitalului social. România este o ţară cu un potenţial scăzut de capital social, ceea ce conduce la o mare pierdere de populație în ultimii ani.
3. Rezultatul politicilor publice este o mare injustiție socială. Românii se simt ,,victime” ale unui sistem politic şi social inegalitar, ameninţaţi cu sărăcia si excluderea socială. Aproximativ 5 din 10 români consideră că, în ultimii 5 sau 10 ani, inegalitățile dintre oameni, în România, au crescut, iar 44% dintre intervievați consideră că, în viitor, inegalitățile dintre români vor crește. Când vine vorba despre principala cauză pentru care unii oameni sunt mai săraci decât alții, cei mai mulți dintre intervievați consideră că acest lucru se întâmplă din cauza societății care nu le oferă șanse – 52%, în timp ce doar 23% cred că este vorba despre cauze care țin de meritul și talentul lor, iar 20% despre lipsa norocului sau a șansei.
4. Statul este considerat ca fiind prea puţin prezent în oferirea de şanse egale, românii spun că trăiesc într-o societate profund nedreaptă. Intervenția statului în viața economică și socială este insuficientă, 8 din 10 respondenți sunt de părere că statul intervine prea puțin în viața economică și socială, în timp ce 1 din 10 consideră că intervine atât cât trebuie și mai puțin de atât consideră că intervine prea mult. Chiar dacă refuză protecția socială pasivă, trei sferturi dintre români considerând că persoanele care beneficiază de ajutor social sau de șomaj ar trebui să ofere ceva în schimb societății, totuşi când sunt întrebați dacă sistemul de protecție socială de la noi este excesiv, doar 14% spun că este excesiv, 44% că este insuficient, iar 38% se poziționează la mijlocul scalei, spunând că este potrivit.
5. Egalitatea în fața legii este o mare problemă. Egalitatea în fața legii este un drept despre care doar 25% dintre românii intervievați consideră că se ține cont în România, în timp ce trei sferturi dintre aceștia consideră că acest drept tinde să nu fie respectat decât în mică măsură sau deloc. Chiar dacă oamenii nu înţeleg prea bine ce se întâmplă în cadrul polemicilor privind modificările din legile justiției, ei simt în acest moment o mare insatisfacţie față de această componentă a calității subiective a calității vieţii. O mare parte a scăderii încrederii în politica din ultima vreme vine și din percepţia că politicienii vor schimbări în justiţie care să le ofere un avantaj lor, nu să mărească egalitatea în fața legii.
6. În fine, oamenii percep o distanţă socială foarte mare față de instituțiile politicii centrale. Singura formă de politică în care românii au o relativă încredere este politica locală, cel mai bine personificată de primar și primărie. Majoritatea cetățenilor consideră că instituțiile centrale sunt mai puţin interesate de nevoile lor reale, fiind mai corupte şi mai apropiate de interesele personale sau de grup ale oamenilor politici.
Sunt 6 șantiere pentru politica viitorului. Deocamdată politicienii și instituțiile se prefac continuu că nu înteleg. Să le urăm DEȘTEPTARE PENTRU 2018!”",https://www.notabn.ro/vasile-dincu-aproape-de-final/,2020-03-06,About The Author
639,639,notabn.ro,Handbal feminin: CS Gloria 2018 Bistrița își prezintă lotul pentru noul sezon competițional,"de Mihai Sărmășan
Clubul Sportiv Gloria 2018 invită toți iubitorii handbalului, în data de 10 august, la meciul de prezentare al echipei de handbal feminin cu care se va aborda sezonul competițional 2018-2019, jucat în compania echipei Clubului Sportiv Municipal din Roman.
Partida dintre CS Gloria 2018 și CSM Roman oficial se va disputa începând cu ora 17.30 în Sala Polivalentă. Atmosfera va fi susținută de trupa Talisman, care va concerta în fața dumneavoastră.
Intrarea este LIBERĂ, pe bază de invitație. În 8 și 9 august între orele 17.00 -19.00 și în 10 august între orele 16.30 – 17.30 toți suporterii sunt așteptați la casa de bilete a Sălii Polivalente, pentru a intra în posesia invitațiilor.",https://www.notabn.ro/handbal-feminin-cs-gloria-2018-bistrita-isi-prezinta-lotul-pentru-noul-sezon-competitional/,2020-03-06,About The Author
640,640,notabn.ro,A apărut Inițiativa pentru Cultură Democratică Europeană,"A fost fondată Asociația Inițiativa pentru Cultură Democratică Europeană. Printre membrii fondatori îi regăsim pe profesorul de la UBB Valentin Naumescu, europarlanentarul Siegfried Mureșan sau jucătorul Cristi Danileț.
DECLARAȚIA FONDATOARE
a Asociației Inițiativa pentru Cultură Democratică Europeană
La peste 12 ani de la momentul aderării la Uniunea Europeană, societatea românească începe să conștientizeze că valori fundamentale precum libertatea, democrația, statul de drept, demnitatea umană, egalitatea și drepturile omului trebuie apărate și promovate continuu. Acestea nu sunt garantate și nu sunt ireversibile.
Adversarii democrațiilor liberale și valorilor europene sunt din ce în ce mai înverșunați, mai puternici și mai agresivi, atât în România, cât și în alte țări ale Uniunii Europene, contestând fundamentele Proiectului European postbelic și periclitând perspectivele continuării acestui proces. O cultură democratică solidă este, în opinia noastră, cea mai bună protecție față de valul iliberal și tentațiile autoritariste care pun la încercare întreaga Uniune Europeană și, în mod special, Europa Centrală.
După ianuarie 2017, prin guvernele care s-au succedat la București până în prezent, România a cunoscut un regres dramatic al respectării valorilor europene, al calității actului de guvernare și procesului legislativ, al discursului public, al receptării internaționale și prestigiului de țară membră a Uniunii Europene. Totuși, reușita referendumului din 26 mai 2019 și votul masiv pro-european de la alegerile europarlamentare arată că în România există interes, potențial și voință pentru menținerea direcției politice europene. Această energie pozitivă trebuie menținută, fructificată, încurajată în viitor, canalizată prin proiecte care să consolideze participarea și responsabilitatea democratică, având în vedere că provocările, obstacolele și riscurile din politica românească și europeană vor reveni cu și mai mare intensitate în anii următori.
Semnarea Acordului Politic Național pentru consolidarea parcursului european al României, de către partidele din opoziție, pe 12 iunie 2019, la inițiativa Președintelui Klaus Iohannis, ar putea constitui o bună premisă pentru angajarea forțelor politice pro-europene în apărarea statului de drept și a valorilor Uniunii Europene în țara noastră, cu condiția de a fi urmat de elaborarea un proiect articulat și convergent al opoziției în perioada următoare. Pe de altă parte, menținerea unei majorități parlamentare sfidătoare la adresa votului masiv al românilor din 26 mai 2019 ne arată că partidele care susțin guvernarea începută în ianuarie 2017, discreditată pe plan european, nu au învățat nimic din mesajul politic transmis de societatea românească.
Într-un asemenea context critic și amenințător, Inițiativa pentru Cultură Democratică Europeană se înființează pentru a apăra și promova, prin mecanismele culturii politice democratice, valorile fundamentale ale Uniunii Europene în societatea românească, în deplină consonanță cu drepturile și libertățile prevăzute în Constituția României. Obiectivul nostru esenţial este aşadar ROMÂNIA EUROPEANĂ, pe care vom înţelege să o asumăm ca pe adevărata noastră identitate organizaţională.
Pentru a fi corect și pe deplin promovată, ROMÂNIA EUROPEANĂ trebuie definită deopotrivă ca o opțiune intelectuală, educațională, culturală și politică, fiind susținută la diferite niveluri și de diferiți actori din societatea noastră, nu doar de partide și nu doar cu ocazia campaniilor electorale.
ROMÂNIA EUROPEANĂ va desfășura proiecte civice de explicare și promovare a valorilor, comportamentelor și atitudinilor europene la diferite niveluri ale societății românești, va adopta poziții publice, va reacționa atunci când valorile europene sunt încălcate, va face propuneri de politici publice, va organiza dezbateri și mese rotunde pe teme de actualitate internă și ale Uniunii Europene, va derula proiecte de educație și cultură politică, va oferi programe de training pentru cei tineri și informație relevantă despre politicile Uniunii Europene în mediul urban și rural, va colabora punctual cu partidele politice care respectă valorile europene și principiile democrațiilor liberale, va susține soluțiile care vor fi considerate corespunzătoare pentru perspectiva europeană a României.
ROMÂNIA EUROPEANĂ va intra în rețele și relații de parteneriat cu alte organizații europene și internaționale care asumă aceleași valori.
ROMÂNIA EUROPEANĂ va mobiliza și coagula resursele și energiile pozitive ale societății românești, lucrând îndeaproape cu asociațiile și organizațiile civice care au valori asemănătoare și obiective compatibile, va atrage expertiză din mediile profesionale, va derula proiecte împreună cu universități românești și europene, va premia performanța și contribuția la consolidarea valorilor în care credem.
Inițiativa pentru Cultură Democratică Europeană este o organizație non-guvernamentală deschisă, având sediul central la Cluj-Napoca și, în viitor, grupuri de lucru în orașele din țară, bazată pe voluntariat și spirit civic, pe demnitate, expertiză și integritate puse în slujba apărării și promovării valorilor europene.
ROMÂNIA EUROPEANĂ adresează un apel la implicare civico-politică tuturor cetățenilor care doresc să ni se alăture, care cred în valorile fundamentale ale Uniunii Europene, în necesitatea consolidării culturii democratice și împărtășesc aceleași aspirații privind viitorul european al României în spațiul politic, economic, strategic și cultural occidental.
Cluj-Napoca, 21 iunie 2019.",https://www.notabn.ro/a-aparut-initiativa-pentru-cultura-democratica-europeana/,2020-03-06,About The Author
641,641,notabn.ro,Investigația EuroNews: Plăcuțe de înmatriculare anti-PSD în Diaspora!,"În opinia liderilor PSD, întreaga Diasporă trebuie mulsă de bani și supra-taxată. Românii din străinătate sunt buni doar să trimită ajutoare acasă și să facă lungi cozi la consulate sau ambasade. Dar să protesteze n-au voie, iar dreptul de vot le este limitat. Răspunsul oamenilor liberi nu s-a lăsat așteptat.
Citeste mai mult: adev.ro/pc5xim",https://www.notabn.ro/euronews-placute-de-inmatriculare-anti-psd-in-diaspora/,2020-03-06,About The Author
642,642,notabn.ro,Majorări pentru pensii și indemnizația de creștere a copilului,"Indemnizația minimă de creștere a copilului se va majora, de la 1 ianuarie 2018, la 1.250 de lei, față de 1.233 de lei, cât este în prezent, potrivit unei Ordonanțe de urgență adoptată astăzi de Guvern. Pentru asigurarea acestei majorări, indemnizația de creștere a copilului nu va mai fi raportată la salariul minim, ci la Indicele Social de Referință (ISR). În prezent, valoarea ISR este stabilită la 500 de lei, iar indemnizația va avea valoarea a 2,5 ISR.
Potrivit Ordonanței de urgență, începând cu 1 iulie 2018, va crește pensia minimă de la 520 de lei la 640 de lei, precum și punctul de pensie de la 1.000 de lei la 1.100 de lei.
Aceste măsuri vin la pachet cu reducerea procentului de plată către Pilonul II de pensii, de la 5,1% la 3,75%, fără a fi afectată valoarea nominală din prezent. Mai precis, suma care este achitată astăzi către administratorii Pilonului II va fi cel puțin aceeași, anul viitor, dar scăderea procentului este necesară ca urmare a creșterii salariului mediu cu 20%, de la 1 ianuarie 2018, măsură pe care guvernul o are în vedere în perioada imediat următoare.",https://www.notabn.ro/majorari-pentru-pensii-si-indemnizatia-de-crestere-copilului/,2020-03-06,About The Author
643,643,notabn.ro,Astăzi avem alegeri de primar în municipiul Deva și încă 16 localități,"Cetățenii cu drept de vot sunt așteptați să își exprime opțiunea la alegerile locale parțiale care se vor desfășura duminică în localități din 13 județe.
Campania electorală pentru alegerile locale parțiale s-a încheiat sâmbătă, la ora 7,00.
Guvernul a stabilit organizarea în data de 5 noiembrie a scrutinului local parțial pentru alegerea primarului în 16 localități în care această funcție a rămas vacantă, precum și pentru alegerea consiliului local într-o comună.
Alegerile parțiale sunt organizate în municipiul Deva — județul Hunedoara, precum și în comunele Bocsig — județul Arad, Nicșeni — județul Botoșani, Călărași — județul Cluj, Pantelimon și Bărăganu — județul Constanța, Telești — județul Gorj, Balș — județul Iași, Bîrghiș — județul Sibiu, Drăgoiești — județul Suceava, Cervenia, Poieni, Salcia — județul Teleorman, Checea — județul Timiș, Oșești — județul Vaslui, Vlădești — județul Vâlcea.
Totodată, au loc alegeri parțiale pentru Consiliul Local din comuna Mereni, județul Constanța.
Potrivit datelor Biroului Electoral de Circumscripție Deva, nouă candidați, dintre care trei sunt independenți, s-au înscris în cursa electorală pentru funcția de primar al municipiului Deva.
Din partea partidelor politice vor candida: Ioan Ovidiu Popa (ALDE), Petru Mărginean (PSD), Florin Nicolae Oancea (PNL), Ioan Vasile Iovan (PMP), Francisco Lucian Davidoni (USR) și Ioan Brândușe (PSR), în ordinea validării candidaturilor.
Vor candida ca independenți: Velu Adrian Călușer, Marius Vasile Blendea și Eduard Cristoi.
Postul de primar al municipiului Deva a rămas vacant după ce fostul edil-șef Mircia Muntean (PSRO) a fost condamnat definitiv la șase ani de închisoare cu executare pentru abuz în serviciu și conducerea unui autovehicul sub influența alcoolului, în data de 24 aprilie.
Executivul a stabilit, prin hotărâre, calendarul acțiunilor din cuprinsul perioadei electorale: campania electorală a început cu 15 zile înainte de data alegerilor, pe 22 octombrie, și s-a încheiat pe 4 noiembrie, ora 7,00.",https://www.notabn.ro/astazi-avem-alegeri-de-primar-municipiul-deva-si-inca-16-localitati/,2020-03-06,About The Author
644,644,notabn.ro,Afacerea pornită de o româncă în demisolul casei cunoscută în toată lumea,"Andreea Bădală şi-a început parcursul în industria de fashion încă din copilărie. Drumul ei din demisolul propriei case spre scena internaţională a industriei de fashion a fost ghidat de perseverenţă, de o preocupare constantă de dezvoltare şi de zile de lucru de peste 12 ore. „Un om de business care începe o activitate în domeniul acesta şi un om de design sunt complet diferiţi: fiecare dintre activităţi are frumuseţea ei, dar pentru un om de afaceri care începe într-un astfel de domeniu, tot timpul cifrele vor fi targetul; pentru un om de creaţie care începe un brand, tot timpul întâi identitatea şi poziţionarea contează”, spunea designerul Andreea Bădală într-un interviu acordat anterior Business Magazin.
Înainte de a lansa brandul în 2011, designerul Andreea Badala a studiat tehnologia Pattern Technology la London College of Fashion și a câștigat o experiență de lucru valoroasă la îmbrăcămintea pentru bărbați Alexander McQueen și Richard Nicoll. Murmur este o etichetă pentru femei, evidențiată prin silueta ei îndrăzneață și ultrafeminină, inspirată de lenjerie de epocă.
În spatele componentelor unei bucăți de Murmur se află o tehnică incredibilă: paharele de sutien manuale, legăturile estetice și detaliile complicate. Produsele originale ale mărcii transcend tendințele și știu cum să transforme prezența într-un aspect ispititor.
Murmur este prezent la nivel global, de la platforme mari de cumpărături precum Luisaviaroma.com și Farfetch.com, la Magazinele, Magazinele Multibrand și buticurile din Europa (inclusiv Franța, Germania, Neatherlands, Belgia, Spania) către SUA, Australia, Japonia, Emiratele Arabe și Rusia. Beyoncé, Madonna, Lady Gaga, Fergie, Kylie Jenner, Gigi Hadid, Paris Hilton și multe alte celebrități aleg să poarte piesele Murmur pentru aparițiile lor publice. Marca a fost prezentată în editoriale pentru reviste internaționale precum Vogue (Marea Britanie, Olanda, India, Rusia), Elle (Marea Britanie, Nunta, Coreea), Paper Magazine și Schön Magazine.
Articolele Murmur sunt potrivite atât pentru întâlnirile de seară cât și pentru întâlnirile de zi cu zi. Pe lângă colecțiile de sezon, marca a dezvoltat trei linii, fiecare cu propria personalitate și loc în viața unei femei moderne. Essentials este o linie atemporală care păstrează ADN-ul Murmur în articole de îmbrăcăminte de bază cu un instinct de ucigaș. Concepută pentru eleganță, linia Signature reunește cele mai iconice piese Murmur, toate prelucrate manual în atelierul mărcii. Inspirat de jocurile iubitorilor de noapte târzii, linia Roleplay se adresează celor care iubesc să fanteze și îndrăznesc să încerce.
Andreea Bădală. Foto pagină Facebook.",https://www.notabn.ro/afacerea-pornita-de-o-romanca-in-demisolul-casei-cunoscuta-in-toata-lumea/,2020-03-06,About The Author
645,645,notabn.ro,Mari români. Aurel Vlaicu,"Și-a început studiile inginerești la Universitatea Tehnică din Budapesta, studii pe care le-a continuat la Technische Hochschule din München, obținând diploma de inginer în 1907. După aceea a lucrat ca inginer la uzinele Opel în Rüsselsheim. În 1908 se întoarce la Binținți unde construiește un planor cu care efectuează un număr de zboruri în 1909. În toamna anului 1909 se mută în București și începe construcția primului său avion, Vlaicu I, la Arsenalul Armatei. Avionul zboară fără modificări (lucru unic pentru începuturile aviației mondiale) în iunie 1910. În anul 1911 construiește un al doilea avion, Vlaicu II, cu care în 1912 a câștigat cinci premii memorabile (1 premiu I si 4 premii II) la mitingul aerian de la Aspern, Austria. Concursul a reunit între 23 și 30 iunie 1912, 40 piloți din 7 țări, dintre care 17 din Austro-Ungaria, 7 germani, 12 francezi printre care și Roland Garros, cel mai renumit pilot al vremii, un rus, un belgian, un persan și românul Vlaicu. În cel mai cunoscut ziar vienez, Neue Freie Presse, se găseau următoarele rânduri despre zborurile lui Vlaicu: „Minunate și curajoase zboruri a executat românul Aurel Vlaicu, pe un aeroplan original, construit chiar de zburător, cu două elici, între care șade aviatorul. De câte ori se răsucea (vira) mașina aceasta în loc, de părea că vine peste cap, lumea răsplătea pe român cu ovații furtunoase, aclamându-l cu entuziasm de neînchipuit.”",https://www.notabn.ro/mari-romani-aurel-vlaicu/,2020-03-06,About The Author
646,646,notabn.ro,Sculptorul Maxim Dumitraș nominalizat pentru Premiul Naţional „Brâncuşi” 2017,"Maxim Dumitraş a fost nominalizat pentru expoziţia intitulată „Absenţe încercuite”, deschisă în perioada 19 februarie-16 martie 2016 la Muzeul Judeţean Gorj. Maxim Dumitraş este în prezent directorul Muzeului de Artă Comparată din Sângeorz-Băi, muzeu pe care l-a înfiinţat.
Ioan Rusu este în cărţi pentru premiul Brâncuşi ca urmare a expoziţiei de sculptură deschisă, în perioada 10-28 august 2016, la Muzeul de Artă Cluj Napoca.
Virgilius Moldovan a fost nominalizat pentru expoziţia de sculptură „Hipercarne”, deschisă în perioada 20 octombrie-1 decembrie 2016, la Muzeul de Artă Craiova, Palatul „Jean Mihail”. Sculptorul este stabilit şi lucrează încă din 1986 la Viena, participând la numeroase expoziţii personale sau de grup, fiind câştigătorul medaliei de aur pentru sculptură la Bienala Internaţională de Artă de la Florenţa, în 1999.
Premiul Naţional „Brâncuşi” 2017 se acordă în cadrul manifestărilor din 26-27 octombrie 2017, dedicate împlinirii a 79 de ani de la inaugurarea ansamblului monumental ridicat de Constantin Brâncuşi la Târgu Jiu.",https://www.notabn.ro/sculptorul-maxim-dumitras-nominalizat-pentru-premiul-national-brancusi-2017/,2020-03-06,About The Author
647,647,notabn.ro,Primăria Bistriţa stabileşte cuantumul taxei speciale de acces pentru telescaun şi a taxei speciale de acces pentru schi-lift în Complexul Wonderland,"A fost elaborat Proiectul de hotărâre privind instituirea şi stabilirea cuantumului taxei speciale de acces pentru telescaun şi a taxei speciale de acces pentru schi-lift în Complexul Sportiv Polivalent Wonderland din municipiul Bistriţa, localitatea componentă Unirea, pentru anul 2019 şi intenţia de a-l supune analizei şi aprobării Consiliului Local al municipiului Bistriţa, în şedinţa ordinară din luna decembrie 2018.
Orice persoană interesată va putea formula propuneri, sugestii, opinii cu valoare de recomandare privind acest proiect de act normativ. Propunerile, sugestiile sau recomandările, se vor formula în scris şi se vor depune la Primăria municipiului Bistriţa, Centrul de relaţii publice din str. Gheorghe Şincai nr. 2, până la data de 26.11.2018 sau se vor comunica prin fax la nr. 0263-231046 sau prin e-mail, la adresa: primaria@primariabistrita.ro
Persoanele sau organizaţiile interesate care transmit în scris propuneri, sugestii sau opinii cu privire la proiectul de hotărâre, vor specifica articolul sau articolele din proiect la care se referă, menţionând data trimiterii şi datele de contact ale expeditorului.
Proiectul de hotărâre este afişat pe site-ul Primăriei municipiului Bistriţa, www.primariabistrita.ro secţiunea Consiliul local – Proiecte de hotărâri cu caracter normativ şi la Centrul de relaţii publice al Primăriei, în municipiul Bistriţa, str. Gheorghe Şincai nr. 2.",https://www.notabn.ro/primaria-bistrita-stabileste-cuantumul-taxei-speciale-de-acces-pentru-telescaun-si-a-taxei-speciale-de-acces-pentru-schi-lift-in-complexul-wonderland/,2020-03-06,About The Author
648,648,notabn.ro,"Viitoarea generaţie de oameni de ştiinţă, la Academia Română","Academia Română este alături de tinerii care au obţinut rezultate notabile la olimpiadele internaţionale de matematică, fizică, chimie şi biologie
Academia Română în colaborare cu Institutul Naţional de Cercetare-Dezvoltare pentru Fizică şi Inginerie Nucleară „Horia Hulubei” şi Centrul de cercetare ELI-NP organizează, în perioada 8-12 ianuarie 2020, un program educaţional destinat elevilor cu talent pentru ştiinţă din toată ţara, care au obţinut rezultate notabile la olimpiadele naţionale şi internaţionale.
În cadrul acestui program, intitulat „Şcoala de vacanţă a Academiei Române”, elevii vor participa la lecţii susţinute de academicieni, profesori şi oameni de ştiinţă români: acad. Ioan-Aurel Pop, acad. Răzvan Theodorescu, acad. Bogdan Simionescu, acad. Victor Voicu, acad. Ioan Dumitrache, acad. Marius Andruh, acad. Nicolae Victor Zamfir, acad. Maya Simionescu, acad. Victor Spinei, prof. Radu Gologan. Olimpicii vor vizita laboratoare aparţinând institutelor de cercetare ale Academiei Române şi de pe platforma Măgurele. Programul educaţional include vizionarea de spectacole la Opera Naţională şi la Teatrul Naţional „I.L. Caragiale” din Bucureşti.
Elevii provin de la Colegiul Naţional „Barbu Ştirbei” şi Liceul Teoretic „Mihai Eminescu” din Călăraşi, Colegiul Naţional „Liviu Rebreanu” din Bistriţa, Colegiul Naţional „Ion Minulescu” Slatina, Colegiul Naţional „Mihai Eminescu” din Satu Mare, Colegiul Naţional „Dimitrie Cantemir” din Oneşti, Colegiul Naţional „Decebal” din Deva, Colegiul Naţional „Gib Mihăescu” din Drăgăşani, Colegiul Naţional „Mihai Viteazul” din Ploieşti, Colegiul Naţional „Horea, Cloşca şi Crişan” din Alba Iulia, Colegiul Naţional „Petru Rareş” din Suceava, Colegiul Naţional „Alexandru Ioan Cuza” din Alexandria.
„Şcoala de vacanţă a Academiei Române”, program iniţiat de acad. Ioan Dumitrache, face parte dintr-un proiect educaţional mai amplu, ce are în vedere crearea şi dezvoltarea unei relaţii profesionale de durată între elevii performanţi din toată ţara şi membri ai Academiei Române.
Biroul de comunicare al Academiei Române",https://www.notabn.ro/viitoarea-generatie-de-oameni-de-stiinta-la-academia-romana/,2020-03-06,About The Author
649,649,notabn.ro,Cluj-Napoca. Ce investiţii se realizează în 2020?,"Bugetul general al municipiului Cluj-Napoca în acest an este în valoare de 353.237.996 euro, mai mare cu 7,39% în 2020 față de anul 2019.
Obiectivul general este creșterea în continuare a calității vieții în municipiu – educație, sănătate, descongestionarea traficului, infrastructură, mediu, transport în comun nepoluant, spații verzi, arte și industrii creative, dinamism multicultural, precizează primarul Emil Boc: ”În 2020 rămân direcții cheie digitalizarea administrației publice locale și susținerea proiectelor de dezvoltare a Clujului. De asemenea, și prin acest buget urmărim consolidarea statutului Clujului de puternic centru de inovare în România și centrul și estul Europei, al statutului de start-up city și oraș de referință prin calitatea serviciilor din toate domeniile (sănătate, servicii bancare și altele)”.
Cele mai importante proiecte ale municipalității în 2020, așa cum au fost transmise aceste obiective prin Scrisoarea primarului, conform H.G. 1723/2004:
1. Introducerea în circulaţie a 12 noi tramvaie achiziţionate din fonduri europene. Menţinerea tuturor facilităţilor la transportul public pentru elevi, studenţi, pensionari etc.
2. Finalizarea a patru noi parkinguri: Hașdeu, Primăverii nr. 20, Primăverii nr. 8 şi Mogoşoaia, cu un total de 1.253 de noi locuri de parcare. Pentru cel puţin încă două noi parkinguri se vor realiza achiziţiile publice pentru proiectare şi execuţie. Va continua procesul de demolare de garaje şi amenajare de parcări.
3. Finalizarea modernizării şi lărgirii străzii Bună Ziua, a modernizării străzilor Regele Ferdinand – Tipografiei – Emile Zola – Sextil Puşcariu şi a primei străzi „smart” din România – strada Molnar Piuariu (mai mult spaţiu pietonal, iluminat inteligent, bănci cu încărcare USB, wi-fi etc.). Demararea lucrărilor la reabilitarea zonei Pieţei Lucian Blaga şi a Bulevardului 21 Decembrie 1989.
4. Finalizarea documentaţiilor tehnice şi de urbanism necesare pentru Centura metropolitană a Clujului. Continuarea procedurilor legale pentru proiectul multianual Metrou şi tren metropolitan.
5. Finalizarea lucrărilor la reabilitarea Turnului Pompierilor şi finalizarea achiziţiei publice pentru reabilitarea zonei străzii Kogălniceanu. Finalizarea noului cimitir din str. Moş Ion Roată.
6. Finalizarea Parcului Între Lacuri şi începerea lucrărilor la Parcul Tineretului – Pădurea clujenilor (21,3 ha şi 1.505 arbori cu balot). Realizarea unui concurs de soluţii pentru noi parcuri: Parcul Est (46,19 ha) şi Parcul Bună Ziua (7,8 ha). Începerea lucrărilor la reabilitarea Parcului Feroviarilor, a Parcului 14 Iulie, a Parcului Ştefan cel Mare şi la extinderea skate parcului Rozelor. Realizarea achiziţiei publice pentru reabilitarea malurilor Someşului şi a parcului Armătura, pentru realizarea Parcului Zorilor şi a Bazei sportive şi de agrement „La Terenuri” Mănăștur. Finalizarea sistemului modern de irigaţii în Parcul Central „Simion Bărnuţiu”.
7. Finalizarea modernizării şi reabilitării termice a Spitalului Municipal prin intermediul unui proiect finanţat din fonduri europene şi sprijinirea cu fonduri de la bugetul local a celorlalte spitale clujene. Achiziţionarea unei noi ambulanţe cu dotări de ultimă generaţie pentru SMURD Cluj (punct medical avansat).
8. Menţinerea alocărilor pentru educaţie prin investiţii în şcoli, oferirea de burse, programul de autobuze speciale pentru transportul copiilor la şcoală sau programul „Şcoală după şcoală”. Finalizarea creşei noi din str. Grigore Alexandrescu (90 de locuri noi) şi începerea lucrărilor la noul corp al creşei de pe str. Meziad (90 de locuri). Finalizarea modernizării grădiniţei „Căsuţa Poveştilor” şi începerea lucrărilor la modernizarea grădiniţei „Floare de Iris”. Demararea lucrărilor pentru modernizarea şi creşterea eficienţei energetice la Colegiul Tehnic „Ana Aslan”. Realizarea unui concurs de soluţii pentru Muzeul Științei / Science Museum.
9. Continuarea lucrărilor de amenajare a platformelor subterane de colectare selectivă a deşeurilor menajere – cel puţin încă 100 de platforme. Instalarea a cel puţin 10 noi grupuri de pubele inteligente pentru deşeuri plastic, hârtie/carton şi deşeuri reziduale, alimentate cu panouri solare. Extinderea proiectului pilot de acces cu cartelă la punctele gospodărești din cartiere. Instalarea unor noi puncte supraterane din construcţie metalică pentru colectarea selectivă în zone aglomerate. Amenajarea a două noi puncte de colectare gratuită a deșeurilor voluminoase de la persoane fizice. Realizarea unui proiect pilot pentru pereţi verzi.
10. Continuarea programelor sociale derulate de Primărie: ajutor pentru plata chiriei persoanelor singure/familiilor marginalizate social, îngrijire la domiciliu pentru bătrâni, îngrijire stomatologică pentru clujenii cu venituri reduse, tichetele acordate în cadrul programului social „Alimente”, cantina de ajutor social, programele de transport dedicat (elevii cu nevoi speciale; persoanele cu dizabilităţi). Continuarea programului de cumpărare de locuințe sociale de pe piața liberă şi darea în folosinţă a 12 noi locuinţe sociale. Continuarea proiectului pentru cartierul Sopor (250 de hectare), primul cartier realizat prin concurs de soluţii.
11. Implementarea proiectelor câştigătoare în cadrul proceselor de Bugetare participativă. Modernizarea zonelor pentru fitness în aer liber cu aparate noi – cel puţin 10 spaţii. Instalarea a trei noi toalete automate pentru persoane cu dizabilităţi.
12. Extinderea numărului de proceduri şi aplicaţii digitale pentru cetăţeni. Dezvoltarea serviciilor oferite de funcționarul public virtual „Antonia” (care gestionează astăzi 94 de tipuri de cereri). Realizarea unui sistem de achiziţie de date în timp real şi a unei aplicaţii pentru detectarea locurilor de parcare disponibile în zona centrală. Continuarea dezbaterilor publice desfăşurate în cadrul Centrului de Inovare și Imaginație Civică, în colaborare cu partenerii noştri: universităţi, companii private, ONG-uri şi cetăţeni.",https://www.notabn.ro/cluj-napoca-ce-investitii-se-realizeaza-in-2020/,2020-03-06,About The Author
650,650,notabn.ro,"100 milioane de euro, fonduri UE, pentru varianta de ocolire a municipiului Târgu-Mureș","CNAIR a depus Aplicația de Finanțare pentru proiectul ,,VARIANTA DE OCOLIRE TÂRGU MUREȘ” în vederea obținerii de finanțare nerambursabilă alocată prin Programului Operational Infrastructura Mare 2014-2020, în cadrul Axei Prioritare 1–Îmbunătățirea mobilității prin dezvoltarea rețelei TEN-T și a metroului, Componenta 1, Obiectiv Specific 1.1-Apel de proiecte pentru Dezvoltarea Infrastructurii Rutiere-proiecte noi de investiții, Operațiunea- Creșterea mobilității pe rețeaua rutieră TEN-T centrală.
Proiectul are ca scop crearea unei căi de comunicație modernă cu implicații în dezvoltarea socio-economică a zonei, fluidizarea traficului, devierea traficului de tranzit în afara mun. Târgu-Mureș, scăderea poluării în oraș, reducerea numărului de accidente rutiere și victime umane.
Rezultatele așteptatele ale proiectului sunt: construirea a 11,643 km de variantă de ocolire, 5 poduri, 2 pasaje, 1 viaduct, 2 intersecții giratorii și 2 parcări; reducerea timpului de călătorie cu 20,28 minute.
Valoarea totală a proiectului este de 432.328.181,65lei (inclusiv TVA) si va fi finantat prin Programul Operational Infrastructura Mare 2014-2020 astfel: 75% contribuția Uniunii Europene din Fondul de Coeziune-260.808.941,86 lei, 25% contribuția proprie-86.936.313,93 lei, restul de 84.581.925,86 lei reprezentând TVA.
Durata proiectului: 108 luni",https://www.notabn.ro/100-milioane-de-euro-fonduri-ue-pentru-varianta-de-ocolire-a-municipiului-targu-mures/,2020-03-06,About The Author
651,651,notabn.ro,Bistrița aniversează 20 de ani de învățământ geografic universitar,"de Mihai Sărmășan
În prezența mai multor invitați din țară și din străinătate, doctoranzi, masteranzi, profesori universitari, dar și studenți, Bistrița este în aceste zile centrul învătământului geografic din România.
Universitatea Babeș-Bolyai Cluj-Napoca, Extensia Bistrița, prin Facultatea de Geografie și Facultatea Educație Fizică și Sport, cu sprijinul Consiliului Județean Bistrița-Năsăud și al Asociației de Dezvoltare Intercomunitară Turism Bistrița-Năsăud, în colaborare cu Primăria Municipiului Bistrița și Complexul Muzeal Bistrița-Năsăud organizează cu ocazia aniversării a 20 de ani de învățământ geografic universitar la Bistrița Conferința națională Resursele turistice, agrementul și turismul sportiv, factori de progres comunitar 7 – 8 decembrie 2019 Extensia Universitară Bistrița.",https://www.notabn.ro/bistrita-aniverseaza-20-de-ani-de-invatamant-geografic-universitar/,2020-03-06,About The Author
652,652,notabn.ro,Imagini extraordinare cu capre negre care se hrănesc în condiţii dificile. Video,"Imagini extraordinare cu mai multe capre negre hrănindu-se iarna, în condiții dificile, în Parcul National Piatra Craiului, filmate de colegul nostru Mircea Vergheleț.
În iernile grele, cu multă zăpadă, caprele negre coboară în zone mai joase, unde prefer versanții înclinați, cu stâncărie, de pe care cade zăpada. Aici găsesc hrana și se adăpostesc de prădători, în special râșii.
Iarba uscată este ușor descoperită de sub stratul de zăpadă, în aceste zone caprele negre găsind și mușchi, licheni sau cetină de molid.
Râșii atacă de obicei caprele negre când acestea se aventurează în zonele inferioare ale văilor, unde stratul gros de zăpadă le îngreunează deplasarea. Capra Neagră are habitatul în zonele stâncoase montane din Europa. Grație musculaturii foarte dezvoltate și a copitelor despicate, capra neagră se poate deplasa cu ușurință în zone stâncoase, inaccesibile altor specii.",https://www.notabn.ro/imagini-extraordinare-cu-capre-negre-care-se-hranesc-in-conditii-video/,2020-03-06,About The Author
653,653,notabn.ro,"Nu avem de demonstrat nimic lumii, nici cât suntem de deștepți, nici cât suntem de proști","Autor: Ciprian Mihali
De câteva zile, presa occidentală nu contenește în a descrie puterea din România în termeni foarte duri, dar foarte corecți, de altfel: nu e nicio surpriză pentru noi să aflăm că suntem conduși de niște infractori, al căror singur scop politic e să scape de brațul legii, chiar tăindu-l și amputând astfel statul de drept în România. Ceea ce ne poate surprinde, pentru o clipă, este să descoperim acuratețea cu care presa din toate marile capitale occidentale redă situația din România, precum și unitatea de abordare a temei: da, aflăm că toată lumea știe cine sunt Dragnea și Dăncilă, un sforar corupt și o figurantă.
Mai aflăm că manipulările primitive ale presei și televiziunii de partid au un public foarte restrâns, public needucat și captiv, ale cărui dimensiuni sunt limitate. Nu există practic nicio posibilitate pentru Antena3, RomâniaTV și alte canale de propagandă să influențeze un public mai larg, în România și, mai cu seamă, în afara țării. Stilul brutal, linșajul și lipsa de profesionalism nu se pot dezvolta în spațiul mediatic al unor societăți care dezvoltă o conștiință critică în privința informațiilor din presă.
Încă un lucru pe care îl aflăm cu această ocazie, deopotrivă uimitor și hilar: provincialismul, analfabetismul politic și mediatic al oamenilor puterii care, lipsiți de imaginație, de cultură și de experiență internațională, văd în articolele apărute în presa occidentală aceeași mână lungă a complotului universal împotriva lor și a țărișoarei lor dragi. Având desigur tot interesul să spună că cine dă în Dragnea, dă în România, ei devin incapabili (prin ordin de la partid, dar și prin lipsa de inteligență) să iasă din confuzia Dragnea/Dăncilă = România. De unde și frecvența în discursurile lor de anii 50 a ideii de trădare națională.
Dar mai aflăm un lucru, în legătură directă cu ce am spus anterior, și care trebuie să ne dea bătăi de cap și să ne facă să reacționăm creativ: lângă numele lui Dragnea și Dăncilă se află întotdeauna și România. Oricât de mult insistăm noi să distingem între clica infractorilor care ne conduc și țara pe care o conduc, prezentarea lor împreună este inevitabilă. Adică se alunecă ușor dinspre „guvernul corupților”, către „țara corupților”, țară care nu doar că este și a noastră, dar este formată și din noi înșine. Cei care trăiesc în alte țări cunosc zâmbetul condescendent al celor care vorbesc în fața lor despre România descriind-o prin termeni precum „hoți”, „corupți”, „plagiatori”, etc. Şi chiar dacă niciunul dintre noi nu este nici hoț, nici corupt, nici plagiator, suntem, în cele din urmă, români, iar unii dintre români sunt în acest fel. Dacă ne asemuim oarecum cu Brâncuși, Cioran sau Halep, atunci trebuie să ne asumăm și crucea Dragnea/Dăncilă.
Opinia publică occidentală spune ceea ce vede și vede că românii pot să dea lumii și genii, lideri ori campioni, dar că pot în același timp și să-și aleagă în fruntea lor niște analfabeți, incompetenți sau oameni certați cu legea. Pe un umăr al nostru stau geniile, pe celălalt stau infractorii. În aceste șase luni Europa, și nu numai ea, va vedea cât putem să stăm de drepți și demni sub această dublă povară, cum vom ști să negociem un viitor mai bun pentru toți europenii, dincolo de șansă și blestem, dincolo de mândrie și rușine.
Şi mai ales, mai ales, va trebui să învățăm să ieșim noi de sub această dublă presiune, a geniului și a prostiei, pentru a deveni în sfârșit un popor capabil să se reinventeze în funcție de provocările lumii actuale. Să fim mai puțin obsedați de propria imagine și de ce vor zice alții despre noi, dar mult mai preocupați de contribuția noastră la construcția Europei și lumii de mâine. Nu avem de demonstrat nimic lumii, nici cât suntem de deștepți, nici cât suntem de proști. Iar după ce ne vom dezbăra de poverile autoinventate de pe spatele nostru, va trebui, cât mai repede posibil, să punem umărul la clădirea unei lumi mai bune pentru toți europenii, nu doar pentru cei din țară.",https://www.notabn.ro/nu-avem-de-demonstrat-nimic-lumii-nici-cat-suntem-de-destepti-nici-cat-suntem-de-prosti/,2020-03-06,About The Author
654,654,notabn.ro,Tenis de masă. Duminică plină cu medalii pentru România la Campionatele Balcanice de seniori 2019,"Duminică plină cu medalii pentru România la Campionatele Balcanice de seniori 2019, care au avut loc la Podgorica, Muntenegru, în perioada 31.07-04.08!
În ultima zi de concurs, sportivii noștri au jucat în fazele finale pentru medalii, în probele de simplu și dublu:
Tania Plăian, argint la simplu feminin
Elena Zaharia, bronz la simplu feminin
Alexandru Manole, bronz la simplu masculin
Perechea Alina Zaharia/Maksuti (Serbia) a cucerit medalia de bronz în proba de dublu feminin.",https://www.notabn.ro/tenis-de-masa-duminica-plina-cu-medalii-pentru-romania-la-campionatele-balcanice-de-seniori-2019/,2020-03-06,About The Author
655,655,notabn.ro,"Doi orădeni, soț și soție, creează genți de lux unicate, pentru clienți din toată lumea","Soţii Daciana şi Mircea Bule lucrează împreună la designul şi realizarea propriu-zisă a genţilor unicat, executate din piele italienească la o bătrână maşină de cusut Singer.
De câţiva ani, cocheta sufragerie a unei case din centrul Oradiei a devenit locul în care sunt produse genţi unicat, din piele italienească, ce ajung apoi în mâinile unor oameni de afaceri, medici, avocaţi, fotografi şi scriitori din lumea largă.
Întregul proces este executat de numai două persoane, Daciana şi Mircea Bule, care îşi împărtăşesc nu doar iubirea, ci şi pasiunea pentru creaţiile unicat.
Un pielar hippie
Povestea a început în ultima parte a anilor ’80, când, după absolvirea liceului, Mircea, pasionat de accesoriile rock şi hippie – care, evident, nu se găseau la acea vreme pe piaţă – s-a apucat să le facă. S-a mutat la Bucureşti, unde frecventa cercuri de tineri artişti, de la care a învăţat multe, ba chiar a asistat la cursurile Facultăţii de Arhitectură şi Design. Pentru că a vrut să-şi desăvârşească meşteşugul, s-a dus apoi să înveţe şi de la pielarii nemţi din zona Sibiului.
În Capitală a fost angajat să facă port-brichete, brăţări, iar apoi genţi din piele, până când, în 1995, s-a întors în Oradea pentru a-şi deschide propriul atelier pe strada Vasile Alecsandri. Tot ce făcea vindea acasă, în Cluj şi în Timişoara.
La începutul anilor 2000, Mircea a semnat, timp de trei ani, designul mai multor accesorii din piele pentru un manufacturier italian de accesorii pentru vânătoare, apoi a lucrat în propriul atelier genţi pentru mărcile Bigotti, Cavalier şi Benvenuti. „În toţi anii aceştia n-am vrut să fiu cunoscut. Vindeam în atelier şi într-un magazin din spatele Teatrului”, povesteşte artistul, citat de ebihoreanul.ro.
Creaţie la Singer
Totul s-a schimbat după ce a cunoscut-o pe Daciana. Au băut prima cafea împreună în 2010, când Mircea avea 42 de ani, iar Daciana 35, iar de atunci sunt nedespărţiţi. S-au îndrăgostit şi au început să lucreze împreună, ea fiind tot o fire de artist, cu studii de pictură, canto şi artă fotografică. Acum au, amândoi, diplomele de designeri vestimentari de la Şcoala de Arte Francisc Hubic şi semnează genţi unicat pentru clienţi importanţi din toată lumea.
Le-au denumit 74 Street Bags fiindcă primul atelier comun l-au deschis pe strada Castanilor nr. 74. Ulterior l-au mutat într-o altă casă în zona Horea. Creaţiile lor sunt în totalitate artizanale. Daciana e responsabilă cu designul, iar Mircea se implică atât în design, cât şi în execuţie, de la tăierea pielii italieneşti la ciocănit, lipit şi cusut. Foloseşte o maşină veche, Singer, care are mai mult de 100 de ani şi rareori, doar în anumite etape ale procesului de fabricaţie, porneşte o maşină electrică. Genţile lor se nasc într-o atmosferă caldă, în sunete de jazz şi mireasmă de ceai de lavandă.
Pentru profesionişti
Daciana se ocupă şi de popularizarea brandului. „Sunt de părere că, dacă ai ceva de arătat lumii, e păcat să ţii doar pentru tine”, spune Daciana, care l-a convins pe Mircea să renunţe la stilul său discret, de a crea cumva ascuns în propria lume.
Orădeanca a reuşit să includă marca 74 Street Bags pe cel mai mare şi popular site de creaţii handmade din lume, Etsy.com, unde genţile orădenilor sunt extrem de apreciate, primind constant recenzii de cinci stele din partea clienţilor. „Am apărut chiar şi în Vogue UK, două luni consecutiv, precum şi în reviste din Olanda. Am fost, practic, recunoscuţi ca artişti”, spune Daciana cu satisfacţie.
Stilul lui Mircea a trecut şi printr-un rebranding, insuflat tot de partenera sa. „Din 2010, Daciana a preluat o mare parte din ceea ce înseamnă creaţie. Eu făceam foarte puţine produse pentru femei. În plus, a luat frâiele şi în promovare”, recunoaşte bărbatul.
Acum, cei doi realizează, de obicei la comandă, genţi pentru arhitecţi, profesori, medici, fotografi, dar şi pentru persoane cu nevoi speciale. Spre exemplu, au făcut o geantă specială pentru un aparat care trebuie purtat de oamenii cu inimă artificială, precum şi mai multe genţi pentru scaune cu rotile.
Din Oradea-n lume
Majoritatea comenzilor vin din străinătate şi sunt pentru genţi „custom made”, adică făcute după preferinţele clienţilor, pe care Daciana le află până în cel mai mic detaliu prin discuţii directe cu aceştia. „Am început cu o servietă pentru asistentul premierului Australiei. Am primit apoi comenzi din Guam, Rusia, Africa de Sud, Japonia, China, dar în special din America”, spune Mircea. Ca mulţi artişti români, creatorii 74 Street Bags sunt mai apreciaţi, aşadar, în alte ţări decât la ei acasă. „Mai ales în America, unde există o cultură handmade, iar oamenii înţeleg de ce un astfel de produs e mai scump”, explică Daciana.
Cei doi au creat, între altele, şi un ham pentru fotografii profesionişti, desemnat în 2016 cel mai bun produs tehnic din piele de site-ul american BestLeather.org, şi cumpărat apoi în mai multe exemplare de National Geographic. Au executat şi genţi cu buzunare ascunse şi închise cu lacăt pentru o fumătoare care se ascundea de soţ, iar acum lucrează la o geantă de motocicletă pentru Carian Cole, o americancă semnatară a mai multor romane de dragoste devenite bestselleruri.
Creaţiile 74 Street Bags se vând de obicei cu câteva sute de euro. Câte sute, asta depinde de mărimea şi stilul fiecăreia. Cele mai scumpe produse realizate de orădeni au fost trei trolere de călătorie, comandate şi personalizate după placul unui milionar american, fiecare costând câte 1.800 de dolari. Iată, deci, că articole de lux nu se fac doar la Milano ori Paris, ci şi într-un mic studio din centrul Oradiei, cu dragoste şi muzică…
sursa: ebihoreanul.ro, foto: facebook 74 Street Bags / Daciana Bule",https://www.notabn.ro/doi-oradeni-sot-si-sotie-creeaza-genti-de-lux-unicate-pentru-clienti-din-toata-lumea/,2020-03-06,About The Author
656,656,notabn.ro,"Klaus Iohannis de Ziua Forțelor Terestre: ,,România este o ţară democratică şi modernă, care are nevoie de o armată puternică""","Preşedintele Klaus Iohannis a transmis, luni, un mesaj cu ocazia Zilei Forţelor Terestre, în care subliniază că România este o ţară democratică şi modernă, care are nevoie de o armată puternică, pentru a-şi întări profilul în NATO şi Uniunea Europeană.
,,Sărbătorirea Zilei Forţelor Terestre, al căror patron spiritual este Sfântul Mare Mucenic Gheorghe, purtătorul de biruinţă, are, în acest an, o semnificaţie aparte. Centenarul Marii Uniri ne reaminteşte, mai mult ca oricând, că armata noastră este unul dintre pilonii pe care, de-a lungul timpului, s-au consolidat independenţa şi suveranitatea naţională, două dintre fundamentele statalităţii României. Militarii noştri sunt cei care, prin jertfa lor de sânge, au făcut posibilă menţinerea unităţii indivizibile a ţării noastre. România de astăzi este o ţară democratică şi modernă, care are nevoie de o armată puternică, pentru a-şi întări profilul în NATO şi Uniunea Europeană, în contextul în care cooperarea euro-atlantică trebuie să fie baza securităţii şi stabilităţii europene”.",https://www.notabn.ro/klaus-iohannis-de-ziua-fortelor-terestre-romania-este-o-tara-democratica-si-moderna-care-are-nevoie-de-o-armata-puternica/,2020-03-06,About The Author
657,657,notabn.ro,“Gust de libertate” în Piața Victoriei,"La aproape o lună de la evenimentele din 10 august, mai multe persoane s-au întâlnit în același loc pentru a demonstra că sunte “mulți, uniți și puternici, și că gustul pentru libertate nu poate fi îndepărtat nici cu gaze lacrimogene, nici cu pulane, nici cu tunuri cu apă”.
Pianistul Davide Martello, cunoscut pentru faptul că cântat în multe zone de conflict din lume, a fost întâmpinat cu aplauze în Piaţa Victoriei, unde, în urmă cu aproape o lună, a avut loc mitingul diasporei, când jandarmii au intervenit în forță.
Artistul, venit cu bicicleta, a tras după el pianul, apoi s-a instalat în mijlocul protestatarilor.
Davide a purtat un tricou personalizat, iar pe pian a aşezat o mască de gaze, făcând trimitere la violențele din 10 august, când manifestanţii au fost gazaţi de forţele de ordine.
„Dacă facem copii, nu vrem să ne fie frică că o să crească în sărăcie. Trebuie să fim uniţi. Conceptul European este despre oameni!„, a transmis artistul.
Într-o linişte deplină, oamenii s-au aşezat pe jos şi îl ascultau cu ochii plini de admiraţie pe pianistul Davide Martello care şi-a adus pianul şi la Bucureşti pentru a-i susţine pe români, prin note muzicale.
Cu toate că la un moment dat a început să plouă, pianistul, vizibil emoţionat, nu şi-a întrerupt recitalul. Iar oamenii i-au rămas alături.
„O rugăciune într-o biserică face mai puţin dacă nu o faci din suflet, decât ce se întâmplă aici. Este o atmosferă deschisă, caldă„, spune un participant.
Artistul a ţinut să le transmită un mesaj politicienilor de la noi, aflaţi la putere.
”Doar să vadă viitorul, pentru că prezentul nu durează mult”, a spus artistul.
De la ora 19:00 Davide Martello a interpretat mai multe piese în aer liber.
„Oamenii plătesc guvernanții să-și facă treaba și dacă nu-și fac treaba nu ar trebui să fie acolo”, a mai menționat artistul.
FOTO: Octav Dragan și Bogdan Munteanu",https://www.notabn.ro/gust-de-libertate-in-piata-victoriei/,2020-03-06,About The Author
658,658,notabn.ro,Restaurări arhitecturale în zona centrală a Oradiei,"Primarul Oradiei, Ilie Bolijan, a anunțat începerea lucrărilor de reabilitare a malului stâng al Crișului Repede, în zona centrală,între Podul Sf. Ladislau și Podul Centenarului.
Proiectul prevede lucrări de restaurare și lucrări arhitecturale, atât la cota străzii cât și la cota râului.
Lucrările vor fi finanțate din fonduri europene, durata contractului de execuție fiind de 12 luni. Valoarea totală este de 13.349.983,21 lei (TVA inclus), din care contribuția Primăriei Oradea este de 2%.",https://www.notabn.ro/restaurari-arhitecturale-in-zona-centrala-a-oradiei/,2020-03-06,About The Author
659,659,notabn.ro,Călin Popescu-Tăriceanu le-a scris liberalilor,"Preşedintele ALDE, Călin Popescu-Tăriceanu, adresat o scrisoare membrilor PNL, în care le cere să se delimiteze de procurorul general, Augustin Lazăr şi să ceară preşedintelui demiterea acestuia.
„Dragi prieteni liberali,
Vedem, de câteva zile, mărturiile lui Iulius Filip, disident anticomunist închis mulţi ani în temniţa de la Aiud. Apoi au apărut alţi şi alţi deţinuţi politici a căror viaţă a fost un iad din cauza unei cozi de topor a Securităţii. Acea coada de topor are un nume. Se numeşte Augustin Lazăr. Este actualul procuror general al României.
Chiar dacă Iulius Filip ar fi fost singurul care a suferit în închisoarea de la Aiud din cauza procurorului Lazăr, acesta din urmă ar fi trebuit să fie de mult plecat. Dar au mai fost Marin Iancu, Ioan Muntean şi alte zeci de deţinuţi de la temniţa din Aiud, cărora procurorul comunist Lazăr, şeful comisiei pentru eliberări condiţionate, le-a refuzat dreptul la libertate. Le-a furat din viaţa lor mulţi ani! A lipsit copiii de taţii lor mulţi ani! Toate, în numele unui regim autoritar, căruia procurorul Lazăr i-a jurat credinţă veşnică.
Gulagul comunist a conţinut 240 unităţi de detenţie, între care 44 puşcării, 61 locuri de anchetă, depozit şi surghiun, 72 lagăre de muncă, 63 centre de deportare şi domicilii obligatorii, 10 azile psihiatrice cu caracter politic şi 100 sedii judeţene unde se desfăşurau anchetele Securităţii.
În Gulagul românesc s-a stins aproape toată floarea partidelor istorice, liberali şi ţărănişti laolaltă, militari şi fruntaşi ai satelor, elita neamului românesc- aceşti sfinţi ai închisorilor, cum le-a spus reputatul Steinhardt.
În numele acestor înaintaşi nu avem voie să asistăm impasibili la pângărirea memoriei deţinuţilor politici, cel mai paradoxal titlu de nobleţe din istoria umanităţii, după cum îl numea un fost prizonier, dr. Octavian Vulpe.
Paradoxal, pentru că nu putea fi obţinut cu bani. Paradoxal, pentru că cei care l-au avut nu l-au cerut, iar cei care l-au acordat, nu şi-au dat seama că înnobilează.
În numele acestor înaintaşi nu avem dreptul să mai tolerăm prezenţa în fruntea procurorilor români a unui fost torţionar – fie şi moral – însărcinat de comunişti să menţină după gratii criticii regimului.
Nu cu multe zile în urmă, pe 9 martie, am comemorat, ca în fiecare an, Ziua Deţinuţilor Politici Anticomunişti. Nu ne-am fi imaginat că avea să urmeze, scurt timp după aceea, cutremurul, că aveam să aflăm cu (prea) multă întârziere că am făcut o revoluţie anticomunistă pentru dreptul unui torţionar de a se propti la vârful Justiţiei cu acelaşi cinism cu care semna cândva respingerea repetată a eliberării disidentului Iulius Filip şi a celorlalţi luptători anticomunişti.
Fac un apel la voi, dragi prieteni liberali, să susţineţi solicitarea noastră de demitere a lui Augustin Lazăr, unul dintre mulţii călăi ai părinţilor şi bunicilor noştri, omul care şi-a clădit o carieră de succes pe lacrimile şi suferinţele celor care au cutezat să înfrunte regimul de tristă amintire.
Vă cer să-l convingeţi pe domnul Iohannis, liderul vostru vremelnic, să dea dovadă de respect faţă de cei care au fondat Partidul Naţional Liberal, să dea dovadă de respect pentru cei care au murit în temniţele comuniste şi să semneze revocarea lui Augustin Lazăr din funcţia de procuror general al României.
Fiţi alături de noi măcar acum, pentru că istoria nu ne va ierta pe niciunul, dacă vom eşua în demersul nostru”.
Călin Popescu-Tăriceanu
14 aprilie 2019",https://www.notabn.ro/calin-popescu-tariceanu-le-a-scris-liberalilor/,2020-03-06,About The Author
660,660,notabn.ro,Președintele Klaus Iohannis vine sâmbătă la Bistrița,"Candidatul PNL la alegerile prezidențiale, actualul președinte Klaus Iohannis, va veni sâmbătă 16 Noiembrie la Bistrița, la invitația secretarului general al PNL, deputatul bistrițean Robert Sighiartău.
Alături de președintele Klaus Iohannis vor veni la Bistrița, europarlamentarii Rareș Bogdan și Dan Motreanu, Alina Gorghiu, Robert Sighiartău precum și alți membrii ai PNL de la nivel central. Întâlnirea va avea loc la ora 15.00, cel mai probabil la Sala Polivalentă din Bistrița, unde vor participa primarii și viceprimarii PNL din județ, consilierii județeni si locali ai PNL, precum și alți membrii și simpatizanți ai PNL din municipiul Bistrița și județul Bistrița-Năsăud.",https://www.notabn.ro/presedintele-klaus-iohannis-vine-sambata-la-bistrita/,2020-03-06,About The Author
661,661,notabn.ro,"Preşedintele Consiliului European, Donald Tusk: ”Pur şi simplu m-am îndrăgostit de Sibiu”","Preşedintele Consiliului European, Donald Tusk, a spus joi, în limba română, că ”pur şi simplu s-a îndrăgostit de Sibiu”. El a venit la conferinţa de presă cu mănuşile primite cadou de la fostul portar al echipei Steaua Bucureşti, Helmuth Duckadam.
”Aş dori să-i mulţumesc preşedintelui Iohannis pentru organizarea şi găzduirea summitului de la Sibiu. Când ne-am întâlnit în ianuarie, în startul preşedinţiei române, am vorbit din suflet despre România pentru că am convingerea că sunteţi remarcabili. Aţi organizat un summit excepţional. Puteţi fi mândri pentru munca depusă, la fel cum Europa este mândfră de dvs. Pur şi simplu m-am îndrăgostit de Sibiu. Toată Europa s-a îndrăgostit de dumneavoastră.
El a venit la conferinţa de presă organizată după summitul Consiliului European de la Sibiu cu mănuşile primite de la Helmuth Duckadam.
”Iată ce am primit ieri de la Helmuth Duckadam şi am primit şi un sfat cum putem să ne apărăm interesele. Merci Helmuth”, a spus Tusk, în timp ce le prezenta jurnaliştilor mănuşile primite de la fostul portar al echipei Steaua Bucureşti, Helmuth Duckadam.
Donald Tusk s-a întâlnit, la Sibiu, cu Helmuth Duckadam după discursul în care preşedintele Consiliului European l-a lăudat pe fostul portar al echipei Steaua Bucureşti. Helmuth Duckadam a declarat, pentru MEDIAFAX, că i-a dărut polonezului o pereche de mănuşi şi palincă făcută de el.
„Nu am discutat decât de fotbal, nu am discutat nimic de politică sau altceva. Discuţia a decurs mai mult decat prietenească, este un om foarte onest şi care din prima clipă îţi face o impresie fantastică. Am discutat despre meciurile cu Barcelona, cu Liverpool, am discutat despre problemele fotbalului românesc şi polonez care nu mai reuşesc să ajungă la un nivel în care să aspire la vreo cupă europeană, discuţii de genul asta. Ne-am învârtit în tot fotbalul european. A spus că, în Polonia, infrastructura este mult mai bună decât în România deoarece ei au organizat campionatul european alături de Ucraina, dânsul era prim-ministru şi au stadioane extraordinare, dar, din păcate, echipele au bugete foarte mici. Asta îi spuneam şi eu, din cauza acestor bugete, nu mai poţi să faci faţă pe plan european cu Real Madrid, care are buget de 700 de milioane, cu bugete de cinci sau 10 milioane , nu ai cum”, a declarat, pentru MEDIAFAX, fostul portar al echipei Steaua Bucureşti.",https://www.notabn.ro/presedintele-consiliului-european-donald-tusk-pur-si-simplu-m-am-indragostit-de-sibiu/,2020-03-06,About The Author
662,662,notabn.ro,Victor Ponta anunță că demisionarii din Pro România pleacă la PNL,"Președintele Pro România, Victor Ponta, a recaționat joi, după anunțul făcut de Daniel Constantin că demisionează din partid împreună cu alți 15 lideri. Ponta le-a mulțumit, într-o postare pe Facebook, pentru activitatea din Pro România și a menționat că le respectă decizia de a se alătura PNL.
„Le multumesc fostilor nostri colegi pentru tot ce am realizat impreuna in ultimii ani in politica / le respectam decizia de a se alatura PNL si speram sa influenteze in bine actul de Guvernare – dar majoritatea covarsitoare a membrilor Echipei ProRomania dorim sa ramanem pe propriul nostru drum”, a scris Ponta.
Daniel Constantin a anunțat joi că demisionează din partid pentru că „doctrina și idealurile au fost deturnate”. acesta a anunțat că vor pleca din Pro România alți 15 lideri, printre care 5 deputați. În total, partidul lui Victor Ponta pierde 6 parlamentari.
Recent, din Pro România a plecat și europarlamentarul Mihai Tudose, după un conflict cu Victor Ponta.",https://www.notabn.ro/victor-ponta-anunta-ca-demisionarii-din-pro-romania-pleaca-la-pnl/,2020-03-06,About The Author
663,663,notabn.ro,Guvernul schimbă legea de alegere a președinților de consilii județene,"Guvernul aprobă în ședința guvern de astăzi, 3 iunie 2019, un proiect de OUG care modifică legea alegerilor locale, schimbând modul de alegere al președinților de consilii județene după un sistem care a funcționat la alegerile locale între 2008-2012. Prin noua modificare președinții de consilii județene vor fi aleși prin vot direct în cadrul unui scrutin uninominal.
În prezent, președinții consiliilor județene sunt aleși de către consilierii județeni, în urma negocierilor dintre partide.
“Vom modifica legislația astfel încât să fie ales din nou prin vot direct(…) Președintele Consiliului Județean nu trebuie să facă obiectul negocierilor între partide”, a anunțat premierul Viorica Dăncilă la începutul ședinței de guvern.
“Având în vedere efectele pozitive ale alegerii președintelui consiliului județean în mod direct de către colectivitatea locală de la nivelul județului, se impune revenirea la scrutin uninominal în ceea ce privește alegerea președintelui consiliului județean”, se precizează în Nota de fundamentare a proiectului, inițiat de Ministerul Dezvoltării.",https://www.notabn.ro/guvernul-schimba-legea-de-alegere-a-presedintilor-de-consilii-judetene/,2020-03-06,About The Author
664,664,notabn.ro,Pârtiile din ţară pline de schiori. La Bâlea Lac stratul de zăpadă depăşeşte 2 metri,"Starea pârtiilor este bună în aproape toată țara. În majoritatea stațiunilor și nu numai, stratul de zăpadă este potrivit pentru schiat.
Iată starea pârtiilor din țară.
Arieșeni-2 pârtii 70 cm stratul de zăpadă
Azuga-7 pârtii 55 cm stratul de zăpadă
Băiţa-Vârtop, 2 pârtii, 60 cm
Băile Harghita, 7 pârtii-50 cm, Azuga 7 pârtii 50 cm
Bâlea Lac, 2 pârtii-220 cm stratul de zăpadă
Bistriţa- pârtia Cocoş este închisă, strat slab de zăpadă.
Borșa, 4 pârtii 30 cm, Borsec 3 pârtii-35 cm, Bușteni-3 pârtii 45 cm
Câmpulung Moldovenesc, 4 pârtii, stratul de zăpadă este de 30 cm
Cavnic, 9 pârtii-55 cm, se schiază în condiții optime
Covasna, 2 pârtii, 40 cm
Garda de Sus, 3 pârtii, 70 cm stratul de zăpadă
Gura Humorului, 2 pârtii-30 cm-se schiază în condiții bune.
Izvoare, 3 pârtii, 30 cm
Jina, o pârtie, 45 cm strat de zăpadă
Madaras, 4 pârtii-50 cm, Mărișel, 4 pârtii-40 cm,
Păltiniș, 8 pârtii-55 cm, Parâng, 7 pârtii-40 cm, Pasul Mestecăniș, 4 pârtii-40 cm
Muntele Băișorii, 5 pârtii-70 cm stratul de zăpadă-condiții excelente
Muntele Mic, 6 pârtii, 80 cm
Păltiniş, 8 pârtii, 70 cm, condiţii excelente
Parâng, 7 pârtii, 40 cm
Pasul Mestecăniş, 4 pârtii, 30 cm
Poiana Brașov, 9 pârtii-70 cm, Predeal, 8 pârtii-60 cm-se schiază în condiții optime
Praid, 2 pârtii, 60 cm
Piatra Neamţ, 2 pârtii, 35 cm
Rânca 6 pîrtii-70 cm-se schiază în condiții optime
Semenic, 7 pârtii, 70 cm, condiţii optime
Sinaia 16 pârtii-55 cm,
Sovata, 2 pârtii, 30 cm
Stâna de Vale 3 pârtii-120 cm- se schiază în condiții bune.
Straja 12 pârtii-40 cm și se schiază foarte bine
Șuior, 5 pârtii-60 cm,
Sureanu 10 pârtii-65 cm
Toplița 2 pârtii-50 cm-condiții bune de schi,
Vatra Dornei 5 pârtii-30 cm-condiții bune
Voineasa 7 pârtii-50 cm-condiții excelente de schi.",https://www.notabn.ro/partiile-din-tara-pline-de-schiori-la-balea-lac-stratul-de-zapada-depaseste-2-metri/,2020-03-06,About The Author
665,665,notabn.ro,"Mocănița Transilvaniei - Un proiect de voluntariat început, continuat și dezvoltat din pasiune în 2018. Album FOTO","de Mihai Sărmășan
Anul 2018 a reprezentat un succes pentru echipa de oameni hotărâți ce provin din Bistrita, Cluj, București, Mureș și alte orașe, care au munci la proiectul de suflet, trenul mic din Câmpia Transilvaniei – Mocănița Transilvaniei.
Cea mai importantă realizare de anul trecut este preluarea în concesiune de la Societatea de Administrare a Activelor feroviare (SAAF) a tronsonului mocăniței dintre Band și Lechința, pe o perioadă de 25 de ani, astfel asigurându-se în primul rând că linia va rămâne în teren, pe porțiunea existentă între Teaca și Râciu.
Odată cu aceasta, a început și activitatea pentru dezvoltarea proiectului de reabilitare a traseului: lucrări de mentenanță la calea de rulare, erbicidare, cositul vegetatiei, defrișarea arbuștilor crescuți în gabaritul liniei, curățarea pasajelor, masurători topografice, instalarea panourilor informative, etc.
Pentru a le arăta celor interesați frumusețea traseului, s-au organizat plimbări cu drezina pentru localnici, turiști români și străini de 1 Iunie și 15 August.
După ce strugurii au fost adunți de pe dealurile Lechinței și ale Tecii, s-a organizat împreună cu Asociatia pentru Dezvoltare Intercomunitara Turism Bistrita-Nasaud, evenimentul „Povestea Vinului în Mocanita Transilvaniei”, eveniment ce se dorește să fie dus mai departe și în anii următori.
Pentru anul 2019 echipa Mocăniței Transilvaniei îsi dorește mărirea echipei de voluntari, construirea depoul drezinei din Teaca, achiziționarea unei motopompe pentru erbicidat, o unei motocoase adaptată pentru calea ferată și continuarea măsurătorile topografice și lucrările începute în anul 2018.
Totodată, aceeași echipă mulțumește tuturor voluntarilor care s-au implicat în activitățile din 2018 și celor care au sprijinit prin formularul 2% și transmite un An Nou cu împliniri și bucurii tuturor.
sursa foto și text: Facebook Asociația Mocănița Transilvaniei",https://www.notabn.ro/mocanita-transilvaniei-un-proiect-de-voluntariat-inceput-continuat-si-dezvoltat-din-pasiune-in-2018-album-foto/,2020-03-06,About The Author
666,666,notabn.ro,Festivalul Văii Gurghiului este în plină desfășurare,"La Ibănești, județul Mureș, are loc, în acest sfârșit de săptămână, Festivalul Văii Gurghiului organizat de Asociația Comunităților Văii Gurghiului (Gurghiu, Ibănști, Hodac, Reghin și Solovăstru). Deschiderea oficială a festivalului a avut loc sâmbătă, 18 august, prin alocuțiuni ale organizatorilor și invitaților de onoare, urmate de un spectacol de muzică populară și ușoară.
Astăzi, 19 august, festivalul a continut cu Sfânta Liturghie la biserica de pe platoul Fâncel (comuna Ibănești) care a avut loc la ora 10, cu întreceri gastronomice, de pescuit, fasonat și cros montan și cu un mare spectacol de muzică populară și ușoară ce a debutat la ora 14 și se va încheia târziu în noapte.
Sursă foto: Marius Pașcan",https://www.notabn.ro/festivalul-vaii-gurghiului-este-in-plina-desfasurare/,2020-03-06,About The Author
667,667,notabn.ro,Robert Sighiartău în vizită la comunitatea românilor din Londra. FOTO,"Deputatul bistrițean Robert Sighiartău, secretarul general al PNL, a efectuat duminică o vizită în comunitatea românilor din Londra.
„O guvernare responsabilă are grijă de toți românii, oriunde s-ar afla. Milioanele de români s-au descurcat singuri, au dat prestigiu țării prin hărnicia lor și prin seriozitate.
Întâlnirea de la Londra a avut substanță și ne-am încărcat cu gânduri bune. Vom reuși cu toții și ne vom reîntâlni cu bucurie pentru că vom reda speranță, demnitate țării și vom face lucruri bune acolo unde vom fi.”, a scris Robert Sighiartău pe contul său de Facebook.",https://www.notabn.ro/robert-sighiartau-in-vizita-la-comunitatea-romanilor-din-londra-foto/,2020-03-06,About The Author
668,668,notabn.ro,Liga Jr. NBA a ajuns în România și ia startul la Cluj-Napoca,"Liga Jr. NBA a ajuns în România și ia startul la Cluj-Napoca, Oraș European al Sportului 2018!
Primarul Emil Boc a participat astăzi la evenimentul de deschidere a Jr. NBA România, cea mai spectaculoasă ligă de baschet din lume dedicată copiilor, la BT Arena.
Totodată a avut loc Draftul (tragerea la sorți), prin care cele 30 de școli participante au aflat numele echipei din NBA pe care o vor reprezenta în cadrul acestei competiții.",https://www.notabn.ro/liga-jr-nba-a-ajuns-in-romania-si-ia-startul-la-cluj-napoca/,2020-03-06,About The Author
669,669,notabn.ro,România este în topul exodului mondial. Sate întregi părăsite sau în care mai locuiesc doar câțiva bătrâni,"Tot mai mulți tineri români abia dacă mai vor să audă de țara în care s-au născut. Își fac bagajele și pleacă peste hotare să muncească, atrași de salariile mai mari. În urmă, însă, rămâne o statistică dureroasă: sate întregi părăsite în totalitate sau în care mai locuiesc doar câțiva bătrâni agățați de speranța că poate luna viitoare, de sărbători își vor revedea copiii.
Ne îndreptăm atenția către cele mai mici și mai pustii așezări. În România sunt unele dintre cele mai tăcute sate. Sunt zone în care copiii cresc fără părinți pentru că în Spania sau Italia, de exemplu, e de lucru. Copiii se fac singuri mari, iar in micile localități mai trăiesc doar casele. Fără oameni.
Corespondenții TVR au descoperit că există programe sociale care îi ajuta pe cei mai mici să se dezvolte cumva, să fie cât mai aproape de școală.
Situația e dramatica pentru că sunt sate în care mai dau bună ziua doi, trei oameni.
Emisiunea Izolați în România a prezentat deja povesti cu sufletele uitate în vârf de munte, unde nici câinii nu latră și mai scârțâie doar iarna, zăpada sub ger.
Sute de oameni trăiesc singuri, răsfirați prin țară.",https://www.notabn.ro/romania-este-in-topul-exodului-mondial-sate-intregi-parasite-sau-in-care-mai-locuiesc-doar-cativa-batrani/,2020-03-06,About The Author
670,670,notabn.ro,A.J.O.F.M. Bistriţa - Năsăud organizează selecţie pentru studenţii care doresc să lucreze în Germania,"În perioada următoare, studenţii care doresc să aplice pentru un job de vacanţă de vară în anul 2018 (minim 2 luni) în Germania, se pot înregistra la Compartimentul EURES din cadrul Agenţiei Judeţene pentru Ocuparea Forţei de Muncă Bistriţa – Năsăud.
Pentru anul 2018, sunt disponibile 50 de posturi în domeniul hotelier – gastronomic, în gastronomia de sistem (fast-food), în producţia industrială şi în domeniul serviciilor.
Menţionăm că pot participa studenţii cu vârsta cuprinsă între 18 şi 35 de ani, care urmează cursuri de zi, la o facultate de stat sau particulară, acreditată conform legii şi care au cunoştinţe bune/foarte bune de limbă germană.
Documentele necesare înregistrării dosarului sunt:
– copie act de identitate (cu o valabilitate de minim 6 luni);
– fişa de solicitare – Bewerbung – completată în 2 exemplare la calculator şi semnată (formularul tipizat);
– adeverinţa de la facultate în care să se specifice anul de studii şi ce tip de cursuri urmează (tipizat facultate);
– adeverinţa de la facultate – Immatrikulationsbescheinigung (formularul tipizat);
– 3 fotografii tip paşaport;
– copie permis de conducere (dacă este cazul).
Interviul cu angajatorii germani va fi susţinut prin intermediul programului Skype. Interviul este menit să verifice şi nivelul de cunoaştere a limbii germane.
Toate documentele necesare pentru înscriere, precum şi instructiunile de completare a acestora pot fi obţinute de la consilierul EURES din cadrul A.J.O.F.M. Bistriţa – Năsăud. Înregistrarea se va desfăşura până în data de 9 februarie 2018 la sediul AJOFM Bistriţa – Năsăud, din Bistriţa, strada Gării, nr. 2-4, cam.16 birou EURES.
Otilia Râpan
Director Executiv
Întocmit,
Adina Preda – consilier EURES",https://www.notabn.ro/j-o-f-m-bistrita-nasaud-organizeaza-selectie-pentru-studentii-care-doresc-sa-lucreze-germania/,2020-03-06,About The Author
671,671,notabn.ro,Un nou parc industrial la Oradea,"În luna iunie a anului trecut, Consiliul Local a aprobat semnarea protocolului între Municipiul Oradea și SC Nutrientul SA, precum și vânzarea directă a suprafeței de 11,4 ha, situată pe str. Corneliu Baba nr. 21 – 32, în favoarea societății Nutrientul.
Acest protocol are ca obiect relocarea activității de creștere a suinelor din Municipiul Oradea până cel târziu la data de 31.12.2020, respectiv măsuri de administrare a terenului în suprafață totală de18 ha, aferent fermei de creștere a suinelor Nutripork.
Firma Nutripork are o concesiune de teren de 18 hectare până în anul 2048. Din aceste 18 ha, pe 11,4 ha firma are clădiri şi batale de colectare a deşeurilor, iar 6,5 ha sunt terenuri nefolosite. Conform înţelegerii încheiate, pe cele 6,5 ha predate Consiliului Local, municipalitatea va dezvolta un parc industrial, care va fi administrat de ADLO.
Pe baza protocolului, Primăria Oradea a înaintat Ministerului Dezvoltării Regionale și Administrației Publice cererea pentru acordarea unui nou titlu de parc industrial, iar în urma analizei documentației aferente trimisă de către municipalitate, ministrul Dezvoltării Regionale și Administrației Publice a emis Ordinul viceprim-ministrului nr. 1.863/05.06.2019 privind acordarea titlului de parc industrial Societății Agenția de Dezvoltare Locală Oradea S.A., pentru infrastructura de afaceri Eurobusiness IV.
Durata titlului de parc industrial este de 50 de ani, iar terenul unde se va realiza parcul industrial este amplasat pe strada Corneliu Baba nr. 21-23 și are o suprafață de 6,51 ha.
Având în vedere că ordinul s-a și publicat în Monitorul Oficial, după ce vor fi parcurse etapele necesare și se va obține titlul propriu-zis, administrația locală va trece la amenajarea efectivă a parcului industrial prin dezafectarea terenului până în anul 2020 și introducerea utilităților necesare.
,,Obiectivul nostru este să dezvoltăm economic această zonă, în așa fel încât locuitorii din Ioșia și Sîntandrei să aibă locuri de muncă în apropiere și să nu fie nevoiți să facă naveta. Până la finalul anului, prin preluări de teren, ne dorim să dublăm suprafața parcului, în așa fel încât să punem terenuri la dispoziția investitorilor, să oferim terenuri ieftine pentru firmele care doresc să deschidă o afacere sau să-și relocheze activitatea în parcul industrial. Totodată în paralel lucrăm la documentațiile de urbanism pentru realizarea acceselor în parcul industrial”, a declarat primarul Ilie Bolojan.",https://www.notabn.ro/un-nou-parc-industrial-la-oradea/,2020-03-06,About The Author
672,672,notabn.ro,CS Gloria Bistrița-Năsăud pierde acasă cu SCM Craiova în prima etapă din Liga Florilor. VIDEO Horațiu Pașca și Patricia Vizitiu,"de Mihai Sărmășan
CS Gloria 2018 Bistrița – Năsăud a pierdut duminică meciul disputat pe teren propriu împotriva lui SCM Craiova
cu scorul de 22-24 (10-11)
Au marcat pentru formația bistrițeană: Dziyana Ilyina 6, Laura Pristăvița 3, Valentina Ardean Elisei 3, Daniela Rațiu 3, Natallia Vasileuskaya 3, Mariana Costa 3, Andra Moroianu 1. În poartă au avut intervenții: Darly Zoqbi de Paula 3/16 (18%), Ljubica Nenezic 3/13 (30%), Ana Maria Inculeț 1/3 (33%).
Horațiu Pașca, antrenor principal CS Gloria 2018 BN: ”Îmi pare rău ca nu a reușit sa le oferim bistrițenilor victoria în acest debut competițional. Le mulțumesc ca au umplut Sala Polivalenta și îi asigur ca vom crește de la meci la meci și vom fi echipa pe care toți sperau să o vadă.”
🗣Horațiu Pașca, antrenor principal CS Gloria 2018 BN: ”Îmi pare rău ca nu a reușit sa le oferim bistrițenilor victoria… Publicată de CS Gloria 2018 pe Duminică, 1 septembrie 2019
Etapa următoare echipa noastră va evolua pe terenul nou promovatei Rapid București.
sursa: Facebook CS Gloria 2018 BN",https://www.notabn.ro/cs-gloria-bistrita-nasaud-pierde-acasa-cu-scm-craiova-in-prima-etapa-din-liga-florilor-video-horatiu-pasca-si-patricia-vizitiu/,2020-03-06,About The Author
673,673,notabn.ro,Lorand Soarez Szasz te așteaptă la seminarul gratuit - Cum Să Dezvolți Eficient Afacerea Ta,"Bistrițenii sunt așteptați la un seminar destinat antreprenorilor sau celor care își doresc să își deschidă o afacere. Seminarul durează 3 ore și jumatate. În ultimii 8 ani la acest seminar au participat peste 180.000 de antreprenori și oameni interesați de creșterea afacerilor. Participanții vor afla cum se aplică câteva tehnici simple care îi vor scapa de cele mai frecvente probleme pe care le întampină un antreprenori.
,,Conduci o afacere?
Fie că îți dorești mai multe vânzări, vizibilitate, o echipă stabilă și motivată sau pur și simplu să faceți lucrurile mai bine…
De ce să investești 3 ore și jumătate din timpul tău:
1. Ai provocări cu echipa ta? La seminar vei afla două dintre cele mai puternice strategii ca să construiești o echipă puternică și productivă;
2. Vrei să nu mai cheltuiești o grămadă de bani pentru campanii de marketing ineficiente? Îti voi prezenta care sunt cele două metode prin care poți găsi acele strategii de marketing care chiar funcționează pentru afacerea ta;
3. Vânzările tale cresc puțin, stagneaz sau chiar scad? Vei învăța să folosești cea mai puternică strategie pentru creșterea vânzărilor.
Este strategia folosită în cea mai mare firma de coaching din lume (în care am lucrat) și cu ajutorul căreia am dublat vânzarile mele și clienților mei;
4. Vrei să nu te prindă criza financiară nepregătit? Participând la seminar o să înveți să analizezi economia și să identifici când începe o criză și când se termină;
5. Vrei să vinzi mai mult și mai scump decât concurența ta? Și aici
îți voi oferi o strategie, aplicabilă în România, cu rezultate dovedite.
6. Vrei să scapi de datorii, de clienți rău-platnici și stres? Vei învața cum să încasezi banii mai repede, astfel încât sî poți plăti salariile și dările la stat la timp;
7. Vrei să înveți din exemple practice și să afli idei care sunt testate și funcționează garantat în afaceri?
La seminar voi prezenta multe exemple care demonstrează cum strategiile pe care ți le prezint funcționează cu succes în România. Fie că vinzi business to business sau business to client.
Iar la finalul seminarului, dacă vei dori, vei afla și cum putem să lucrăm impreuna la afacerea ta ca să o duci către următorul nivel.
Seminarul este de asemenea o oportunitate foarte bună să faci networking și să găsești noi parteneri.
Așa că te aștept la seminar cu mintea deschisă și un set de cărți de vizită.
Ești angajat? Trimite-ți șefii la seminar! Vei vedea o schimbare în bine. Iar dacă firma se dezvoltă și ție îți va fi mai bine!”, anunță organizatorul cursului.",https://www.notabn.ro/lorand-soarez-szasz-te-asteapta-la-seminarul-gratuit-cum-sa-dezvolti-eficient-afacerea-ta/,2020-03-06,About The Author
674,674,notabn.ro,Avem Guvern nou. Premierul Orban a primit votul de învestitură,"Cele două camere ale Parlamentului au acordat votul de încredere pentru guvernul propus de Partidul Național Liberal.
Din totalul de 465 de deputați și senatori, un număr 240 de parlamentari au votat pentru susținerea noului executiv.
Parlamentarii PSD au lipsit de la vot, însă 6 parlamentari PRO România au fost prezenți și au votat pentru învestitură. Victor Ponta a lipsit de la vot, împreună cu majoritatea parlamentarilor PRO România.
Parlamentarii PNL, USR, PMP, au fost prezenți în proporție de 100% și au votat pentru.
În cuvântul său Ludovic Orban a precizat că va depolitiza administrația publică, va relansa investițiile și va demara un nou program de dezvoltare a țării.",https://www.notabn.ro/avem-guvern-nou-premierul-orban-a-primit-votul-de-investit/,2020-03-06,About The Author
675,675,notabn.ro,PNL Bistrița-Năsăud: PSD va pierde alegerile europarlamentare,"de Elena Gabriela Chelaru
Prezențî astăzi într-o conferință de presă, liberalii bistrițeni, acuză modul de gestionare și de cheltuire a banului public de către cei din coaliția PSD-ALDE care conduce administrația județeană și cea a municipiului Bistrița.
Ioan Turc, președinte PNL Bistrița-Năsăud: „Din cauza atitudini de dispreț față de banul public și față de cetățeni, bistrițenii suferă și agoniseala lor de o viață le este pusă în pericol. Municipiul Bistrița și județul Bistrița-Năsăud au nevoie de investiții serioase, pentru că vremurile impun acest lucru. Există bani europeni, dar noi ne-am bătut joc de ei, în Bistrița și peste tot în acest județ.”
Diana Morar, președinte OFL Bistrița-Năsăud, consilier municipal PNL Bistrița: „Consilierii locali ai PNL au propus digitalizarea serviciilor din Primăria Bistrița. A fost un obiectiv al nostru și vedem că devine obligatoriu pentru a putea oferi servicii moderne cetățenilor. Despre investiții în realizarea de creșe nici nu ar rost să vorbim pentru că bistrițenii s-au lămurit. Ce nu s-a făcut în zece ani, nu se va face nici de-acum încolo. Cel puțin cât timp administrația PSD conduce Primăria Bistrița vom auzi numai scuze și promisiuni. E scandalos ce se întâmplă și trebuie schimbat modul extrem de lent în care funcționează lucrurile la Bistrița. E nevoie de o administrație nouă, cu o nouă viziune, care să respecte cetățeanul și să nu-și bată joc de banul public. Doar așa se poate recupera decalajul dintre municipiul Bistrița și celelalte reședințe de județ din Transilvania.”
Sorin Hangan, Președinte PNL Bistrița, consilier municipal: „Au condus ţara o mulţiume de ani din postura de şmecheri pe tarla, urlând că fac ce vor pentru că au majoritate. PSD crede în propriile forţe, adică în Dragnea, în Dăncilă, în Pană, în Iordache, Nicolicea, în Radu, în Suciu şi Niculae. Îndrăzneşte să crezi că ei vor fi strategii dezvoltării naţionale şi locale dacă nu ne prezentăm la vot pe 26 mai. Da, eu mă duc la vot. DA şi la referendum, este singura noastră şansă”.",https://www.notabn.ro/pnl-bistrita-nasaud-psd-va-pierde-alegerile-europarlamentare/,2020-03-06,About The Author
676,676,notabn.ro,Parlamentul acordă SUPER IMUNITATE judecătorilor CCR,"Senatul a adoptat o inițiativă legislativă prin care se modifică Legea de organizare a Curții Constituționale. Judecătorii CCR nu mai pot fi arestați sau trimiși în judecată decât cu aprobarea plenului Curții Constituționale și cu votul a două treimi dintre judecători.
Legea a fost adoptată cu 91 de voturi pentru și 19 împotrivă.
”Art.66. – (1) Judecătorii Curţii Constituţionale nu pot fi arestaţi sau trimişi în judecată penală decât cu încuviințarea plenului Curții Constituționale, la cererea ministrului justiției, sesizat de procurorul general al Parchetului de pe lângă Înalta Curte de Casaţie şi Justiţie.
(2) Încuviințarea prevăzută la alineatul precedent se dă cu votul a două treimi din numărul judecătorilor Curții Constituționale, după ascultarea judecătorului în cauză.
(3) Pentru infracțiuni comise de judecătorii Curții Constituționale urmărirea penală și trimiterea în judecată se face numai de către PICCJ, iar competența de judecată aparține Înaltei Curţi de Casaţie şi Justiţie
(4) În caz de infracțiune flagrantă, judecătorii Curții Constituționale pot fi reținuți și supuși percheziției, ministrul Justiției informându-l de îndată pe președintele Curții Constituționale și solicitând, dacă este cazul, încuviințarea plenului Curții pentru urmărirea penală și arestarea prevăzute la alin 1.
5. Judecătorul trimis în judecată penală poate fi suspendat prin decizia plenului Curții Constituționale adoptată cu votul a două treimi dintre membrii Curții. În cazul unei decizii de achitare, suspendarea încetează, iar în cazul unei decizii definitive de condamnare, mandatul de judecător al Curții încetează de drept”, arată noua prevedere legislativă.
De asemenea, judecătorii Curții Constituționale vor avea un mare beneficiu și după încheierea mandatului. Aceștia pot intra automat în avocatură sau notariat, fără examen. Avantajul este intrarea în notariat, pentru că aici se intră foarte greu.
”După încetarea mandatului ca urmare a exprirării termenului pentru care a fost numit, judecătorul Curții Constituționale poate opta pentru intrarea în avocatură sau notariat, fără examen”.",https://www.notabn.ro/parlamentul-acorda-super-imunitate-judecatorilor-ccr/,2020-03-06,About The Author
677,677,notabn.ro,"Deși legea interzice, un banner cu Viorica Dăncilă flutură pe căminul cultural dintr-o localitate din județul Satu Mare","PSD nu ține cont de lege, iar la Satu Mare, deși sunt interzise afișele electorale pe clădiri publice, candidatul la prezidențiale, Viorica Dăncilă este promovată pe o astfel de clădire din localitatea Valea Vinului. Este vorba despre Căminul Cultural din localitate pe care flutură un afiș cu primul ministru al României, lucru total interzis.
Isprava a fost sesizată de cei de la USR Satu Mare pe pagina lor de Facebook.
„Pentru că putem!” Deși legea spune clar că amplasarea afișelor electorale pe o clădire publică este interzisă, în satul Valea Vinului pe căminul cultural flutură un banner electoral al Vioricăi Dăncilă, cadidatul PSD la alegerile prezidențiale”, a scris USR Satu Mare.
Foto: USR Satu Mare",https://www.notabn.ro/desi-legea-interzice-un-banner-cu-viorica-dancila-flutura-pe-caminul-cultural-dintr-o-localitate-din-judetul-satu-mare/,2020-03-06,About The Author
678,678,notabn.ro,Avocatul Poporului şi-a delegat unele atribuţii unui adjunct. Acesta nu poate sesiza CCR,"Avocatul Poporului şi-a delegat unele atribuţii unui adjunct. Acesta nu poate sesiza CCR. Comunicat: Instituția Avocatului Poporului este o autoritate publică unipersonală, autonomă și independentă
Victor Ciorbea și-a delegat unele atribuții către un adjunct, printr-un ordin dat marți, se arată într-un comunicat publicat joi seară pe site-ul instituției . Prin ordin sunt exceptate însă de la delegare mai multe atribuții, printre care și cea de sesizare a CCR privind legile și ordonanțele, se precizează în documentul care aduce și explicații. „Avocatul Poporului consideră că decizia de a nu delega atribuțiile în materia controlului de constituționalitate al legilor și ordonanțelor pe calea obiecției și a excepției de neconstituționalitate este justificată și de faptul că instituția Avocatului Poporului este o autoritate publică unipersonală, autonomă și independentă”, se mai arată în comunicat.
„Prin acest ordin s-au exceptat de la delegareatribuțiile prevăzute de art. 15 alin. (1) lit. h), lit. i), lit. k), lit. m) și lit. n) din Legea nr. 35/1997, republicată, potrivit cărora Avocatul Poporului:
h) poate sesiza Curtea Constituţională cu privire la neconstituţionalitatea legilor, înainte de promulgarea acestora;
i) poate sesiza direct Curtea Constituţională cu excepţia de neconstituţionalitate a legilor şi ordonanţelor;
k) angajează salariaţii instituţiei Avocatul Poporului şi exercită dreptul de autoritate disciplinară asupra acestora;
m) poate sesiza instanţa de contencios administrativ, în condiţiile legii contenciosului administrativ;
n) poate formula cereri de chemare în judecată ori plângeri penale şi poate reprezenta în faţa instanţei de judecată minorul, atunci când acesta a fost victimă a violenţei fizice sau psihice din partea părinţilor, tutorelui sau reprezentantului legal, a abuzului, violenţei şi exploatării sexuale, a exploatării prin muncă, a traficului de fiinţe umane, a neglijării şi exploatării, precum şi a oricărei forme de violenţă asupra copilului, prevăzute şi sancţionate de legislaţia internă şi internaţională la care România este parte”, precum și cele prevăzute de art. 4 alin. (1) lit. a), lit. b)-parțial-, lit. c), lit. e), lit. f) și lit. g) din Regulamentul de organizare și funcționare al instituției Avocatul Poporului, republicat, conform cărora ”a) prezintă celor două Camere ale Parlamentului rapoarte, anual sau la cererea acestora; b) semnează rapoartele, (…) obiecţiile şi excepţiile de neconstituţionalitate, recomandările (…); c) aprobă statul de funcţii şi fişa postului pentru personalul din instituţie; e)numeşte, promovează, eliberează din funcţie personalul, potrivit dispoziţiilor legale; f) aprobă trecerea personalului dintr-un departament în altul; g) aprobă deplasările personalului în străinătate„, se arată în comunicat.
Potrivit documentului, delegarea atribuțiilor în perioada concediului de odihnă este o instituție juridică permisă de legea nr. 35/1997 și interpretată de o decizie CCR din 2013, potrivit căreia „Avocatul Poporului are exclusivitatea în privinţa deciziei de a ridica o excepţie de neconstituţionalitate, parte a independenţei instituţionale şi funcţionale de care acesta se bucură (…)„.
„În consecință, începând cu anul 2014, în acord cu aspectele reținute în Decizia nr. 336/2013 a Curții Constituționale, s-a exceptat, în mod consecvent, delegarea atribuțiilor privind sesizarea Curții Constituționale”, se precizează în comunicat.
Astfel, „Avocatul Poporului nu a delegat nici prin Ordinul nr. 190 din 16 octombrie 2018 atribuțiile referitoare la sesizarea Curții Constituţionale cu privire la neconstituţionalitatea legilor, înainte de promulgarea acestora și nici pe cea de sesizare directă cu excepţia de neconstituţionalitate a legilor şi ordonanţelor”, se explică în continuare.
„Avocatul Poporului consideră că decizia de a nu delega atribuțiile în materia controlului de constituționalitate al legilor și ordonanțelor pe calea obiecției și a excepției de neconstituționalitate este justificată și de faptul că instituția Avocatului Poporului este o autoritate publică unipersonală, autonomă și independentă”, se mai arată în comunicat.
„Avocatul Poporului opinează că aspectele sus-menționate reprezintă o consecință a realităților social-politice și economice ale României, care au determinat legiuitorul constituant să creeze o instituție de tip Ombudsman cu caracter unipersonal. Tipul de conducere unipersonal al instituției, astfel cum reiese din dispozițiile constituționale, în antiteză cu modalitatea de conducere colectivă întâlnită în cadrul altor instituții de tip Ombudsman, conferă Avocatului Poporului putere de decizie și în egală măsură răspunderea personală pentru hotărârile luate. Acestea sunt rațiunile care fundamentează deciziile Avocatului Poporului în delegarea atribuțiilor sale”.
„Instituții de tip Ombudsman unipersonale se regăsesc, ca de exemplu, în Portugalia, țară în care Ombudsmanul este asistat de doi adjuncți cărora li se pot delega anumite atribuții (ca de exemplu, efectuarea vizitelor inopinate, a inspecțiilor, efectuarea de anchete, examinarea petițiilor, solicitarea de date suplimentare pentru soluționarea petițiilor, audiențe) însă atribuția de sesizare a Curții Constituționale nu poate fi delegată”, se conchide în document.",https://www.notabn.ro/avocatul-poporului-si-a-delegat-unele-atributii-unui-adjunct-acesta-nu-poate-sesiza-ccr/,2020-03-06,About The Author
679,679,notabn.ro,Advent şi post ca experienţă a pustiului,"Autor: Wilhelm Danca
În Advent Biserica Catolică ne invită să facem post. Practica postului nu a fost abolită de Conciliul Vatican II, așa cum cred sau speră unii neinformați teologic. A rămas în vigoare și a fost propusă din nou de Catehismul Bisericii Catolicii.
Pentru a desemna cumpătarea în mâncare, vorbe, comportament, îmbrăcăminte sau în dorințele inimii sunt folosiți diferiți termeni. Dar sensul este același, fie că se vorbește de abstinență, asceză, pocăință, practici și liturgii penitențiale, pelerinaje în semn de pocăință, privațiuni de bună voie etc.
Postul reconfirmat de Biserica Catolică și-a lărgit aria de aplicabilitate. Nu se referă doar la cumpătarea în mâncare și băutură. S-a extins la alte „lucruri” pe care le consumăm, poate, în exces. De exemplu, fumatul, băutul, privitul la televizor, joaca sau pierderea timpului pe internet, folosirea tabletei, vorbitul la telefon etc.
Să reținem un aspect important în practicarea postului. Accentul trebuie pus pe finalitatea acestei practici, nu pe aspectul „material” al renunțării. Să încercăm să ne distanțăm de acele detalii existențiale care fac să pierdem din vedere esențialul. Pentru creștini esențialul vieții este comuniunea cu aproapele și cu Dumnezeu Unul și Întreit.
În a doua duminică de Advent am fost invitați să mergem în pustiu. Exemplul sfântului Ioan Botezătorul a fost pus în centrul Evangheliei. Trebuie să-l urmăm! Cum? Să mergem în pustiu și să facem experiența coborârii Cuvântului asupra noastră. Da, asta s-a întâmplat cu Ioan Botezătorul. În pustiu Cuvântul Domnului a coborât asupra lui. După această „coborâre” a început să predice spunând: pregătiți calea Domnului! (cf. Lc 3, 1-6).
Sunt destule motive pentru a face experiența spirituală a pustiului în acest Advent 2018. Trăim într-o cultură care caută să-l înlocuiască pe Dumnezeul adevărat cu alți zei sau idoli. Aceștia sunt diferiți. Idolii comuni din zilele noastre se numesc dezinteres practic față de Dumnezeu în week-end, distracție cu orice preț, plăcere fără limită, politică fără morală, știință fără etică, muncă ca sursă de îmbogățire etc.
De asemenea, poate am alunecat cu știința sau fără știința noastră într-un creștinism fără religie, fără spiritualitate, fără Christos. Pustiul ne va ajuta să ne întoarcem la Dumnezeul revelat în Pruncul din ieslea Betleem-ului, dar nu fără încercări și renunțări",https://www.notabn.ro/advent-si-post-ca-experienta-a-pustiului/,2020-03-06,About The Author
680,680,notabn.ro,PRO România a mai achiziţionat un parlamentar,"Deputatul Petru-Sorin Marica s-a înscris în PRO România
Deputatul de Hunedoara, Petru-Sorin MARICA, a semnat astăzi, 2 aprilie 2019, adeziunea la PRO România.
”Sunt un om de stânga. Mereu am fost apropiat de oameni și de problemele lor și am încercat să îi slujesc și să îi reprezint cât mai bine atât ca primar, cât și ca deputat în Parlamentul României. Din păcate, PSD-ul de astăzi nu mai reprezintă interesele celor mulți, ci este un partid confiscat de un grup restrâns de oameni care îl folosesc pentru interesele lor personale. M-am alăturat echipei PRO România, pentru că am regăsit alături de Victor Ponta, Corina Crețu sau Mihai Tudose acele valori autentice social-democrate în care cred și dorința de a face bine oamenilor. De asemenea, sper ca la viitoarele alegeri europarlamentare din luna mai românii să aleagă PRO România pentru că este partidul care propune cea mai bună listă de candidați și care sunt convins că vor reprezenta cu cinste România în Parlamentul European”, a declarat deputatul Petru-Sorin MARICA.",https://www.notabn.ro/pro-romania-a-mai-achizitionat-un-parlamentar/,2020-03-06,About The Author
681,681,notabn.ro,AFIR. Fermierii vor putea beneficia de câte 15.000 euro pentru dezvoltarea exploatațiilor agricole de mici dimensiuni,"Agenția pentru Finanțarea Investițiilor Rurale anunță lansarea sesiunii de primire a solicitărilor de finanțare pentru dezvoltarea fermelor mici, prin submăsura 6.3 din Programul Național de Dezvoltare Rurală 2014 – 2020 (PNDR 2020). Fermierii pot depune solicitările on-line pe pagina de internet a Agenției, www.afir.info, începând din 22 iulie 2019, ora 9:00 și până cel târziu 31 decembrie 2019, ora 16:00 sau până la epuizarea fondurilor disponibile.
Alocarea financiară disponibilă pentru această sesiune este de 45.900.000 euro, din care 13.770.000 euro sunt alocați doar pentru fermele din zona montană.
„Luni, 22 iulie 2019, lansăm o nouă sesiune de primire a cererilor pentru dezvoltarea fermelor mici, pentru care sunt disponibile aproape 46 milioane de euro, fonduri insuficiente, din păcate, dacă raportăm la nevoia de finanțare a micilor fermieri. Cei 3.060 de mici fermieri care vor beneficia de finanțare prin PNDR în această sesiune, vor putea utiliza cei 15.000 de euro pe care îi vor primi pentru îmbunătățirea managementului fermei, pentru orientarea spre piață a producției, dar și pentru creșterea veniturilor de pe urma eficientizării activității la nivelul fermei. Ulterior lansării acestor sesiuni, ne vom concentra întregul efort administrativ pe gestionarea modului de implementare a proiectelor depuse și contractate la nivelul AFIR, astfel încât să nu existe niciun risc de întârziere sau de dezangajare a sumelor.”, a menționat Directorul general al AFIR, Adrian CHESNOIU.
Finanțarea acordată prin intermediul submăsurii 6.3 „Sprijin pentru dezvoltarea fermelor mici” este 100% nerambursabilă și este în valoare fixă de 15.000 euro. Acest sprijin se acordă în baza unui plan de afaceri, în două tranșe: 75% din cuantumul sprijinului la primirea deciziei de finanțare și 25% din cuantumul sprijinului la momentul finalizării obiectivelor propuse de beneficiar prin Planul de afaceri.
Pragul minim de selecție a cererilor de finanțare depuse la AFIR prin submăsura 6.3 (pentru teritoriul național, inclusiv zona ITI Delta Dunării și pentru zona montană) este de 15 puncte. Totodată, precizăm că pragurile de calitate lunare sunt următoarele:",https://www.notabn.ro/afir-fermierii-vor-putea-beneficia-de-cate-15-000-euro-pentru-dezvoltarea-exploatatiilor-agricole-de-mici-dimensiuni/,2020-03-06,About The Author
682,682,notabn.ro,Traian Băsescu: Afară PSD! Să vină PNL!,"PSD trebuie să înţeleagă că, după retragerea ALDE de la guvernare, Preşedintele României nu mai poate aproba remanierea cerută de premierul Dăncilă decât dacă remanierea este aprobată de Parlament (vezi Art. 85 din Constituţie).
Dar acest lucru nu este posibil pentru că PSD nu mai are majoritate, pierzând şi alianţa cu ALDE şi susţinerea parlamentară a UDMR. Nici tehnic şi nici politic, PSD nu mai are necesarele voturi pentru a face remanierea prin Parlament. Datorită imposibilităţii realizării remanierii şi pentru a-şi salva partidul, premierul Dăncilă trebuie să-şi depună mandatul şi să treacă în opoziţie cu PSD cu tot.
Când te gândeşti că, acum doi ani, PSD avea 46 la sută, că au mărit consistent pensiile şi salariile, au reintrodus pensile speciale, au mărit ajutoarele sociale etc, te întrebi cât de nepricepuţi au putut fi socialiştii încât azi să ajungă în poziţia de a fi scoşi de la guvernare. Oare cum au reuşit socialiştii ca prin creşterea salariilor şi pensiilor cu peste 100 la sută, să ajungă într-o situaţie politică mai rea decât am avut eu după ce s-au tăiat salariile cu 25 la sută. Curat murdar!
Ludovic Orban şi Rareş Bogdan abia aşteaptă să preia guvernarea pentru a lichida pensiile speciale, pentru a construi autostrăzi, pentru a construi spitale, pentru a reduce aparatul bugetar şi pentru a da ţării viitor.
Afară PSD!
Să vină PNL!
sursa: Facebook Traian Băsescu",https://www.notabn.ro/traian-basescu-afara-psd-sa-vina-pnl/,2020-03-06,About The Author
683,683,notabn.ro,Zile și nopți de iarnă în Săliștea de Sus. Album foto,"Imagini foarte frumoase, surprinse și postate pe o rețea de socializare, ne arată ipostaze ale orășelului maramureșean Săliștea de Sus în timpul unei zile de iarnă, dar și la lăsarea întunericului, atunci când casele apar luminate de sărbătoare. Declarată oraș în anul 2004, Săliștea de Sus are încă aspectul unei așezări rurale, cu deosebire în zonele limitrofe unde predomină peisajele agricole.
Așezat în nordul Munților Țibleș, în Depresiunea Maramureșului și în culoarul Izei, la altitudinea de 670 metri, acest mic orășel este alungit, aspect surprins de fotografii. Atestată documentar în anul 1365, Săliștea de Sus are în jur de 5100 de locuitori și o suprafață de 6477 hectare.
Sursă foto: Ioan Vlad (Facebook)",https://www.notabn.ro/zile-si-nopti-de-iarna-in-salistea-de-sus-album-foto/,2020-03-06,About The Author
684,684,notabn.ro,Cifră de afaceri de aproape un miliard de lei pentru Grupul Teraplast,"Cifra de afaceri a Grupului TeraPlast, producător de materiale de construcţii controlat de omul de afaceri Dorel Goia, a crescut anul trecut cu 21%, până la 972,6 milioane de lei, în timp ce profitul s-a majorat la 41,8 milioane lei, de la 22 milioane lei în 2018, potrivit raportului financiar preliminar, citat de zf.ro.
În aceeaşi perioadă, EBITDA consolidată a Grupului a crescut cu 41%, ajungând la 91,2 milioane de lei.
„Suntem foarte aproape de pragul de 1 miliard de lei cifra de afaceri, ceea ce reprezinta o dublare a activităţii Grupului fata de acum 2 ani. Totodata, ne respectam promisiunea de a aduce plus valoare actionarilor nostri prin cresterea cu 85% a profitului net, care a ajuns in 2019 la 41,8 milioane lei, precum si prin cresterea rentabilitatii capitalului angajat, de la 9,3% in 2018, la 15% in 2019. Eficienta strategiei de dezvoltare si maturizarea business-urilor recent intrate in Grup se reflecta si in EBIDTA, care s-a dublat in ultimii 2 ani, ajungand la valoarea de 91,2 milioane lei. In 2020 se vor vedea beneficiile investitiilor de 98 milioane lei realizate in 2019, care vor contribui semnificativ la atingerea cifrei de afaceri de 1,25 miliarde lei, in contextul unei EBITDA de 145 milioane lei.” a declarat Ioana Birta, director financiar al Grupului TeraPlast.",https://www.notabn.ro/cifra-de-afaceri-de-aproape-un-miliard-de-lei-pentru-grupul-teraplast/,2020-03-06,About The Author
685,685,notabn.ro,HMC Program - Program de burse de studiu în Marea Britanie pentru elevii de clasa a X-a,"Asociația “Ține de Noi” împreună cu Headmasters’ and Headmistress’ Conference (Conferința Directorilor și Directoarelor de Licee din Marea Britanie) anunță lansarea unui concurs pentru obținerea unor burse de prestigiu pentru elevii de clasa a X-a care își doresc să petreacă următorii doi ani din ciclul preuniversitar de învățământ, echivalentul claselor a XI-a, respectiv a XII-a, în Marea Britanie.
Elevii au posibilitatea de a studia timp de doi ani într-o școală britanică de cea mai înaltă calitate, cum ar fi Epsom College, Dullwich College, Bedford Modern School, Hampton School ș.a.m.d. De asemenea, ei își pot dezvolta abilitățile de comunicare în limba engleză, își pot face noi prieteni din diferite culturi și pot experimenta și aprecia cultura și tradițiile din Marea Britanie. În anii trecuți peste 110 de elevi români au petrecut câte un an sau doi în această bursă, ajungând apoi studenți la facultăți de prestigiu, precum: Oxford, Cambridge, London School of Economics.
Deadline înscrieri: 15 IANUARIE 2018
Marea majoritate a burselor acoperă în totalitate costurile (taxe școlare, cazarea şi cheltuielile de masă, însemnând în medie între 35.000 și 42.000 lire sterline), însă există și burse parțiale, care acoperă între 50% – 70% din costuri, acestea fiind calculate în funcție de venitul brut al familiei. Singurele taxe care trebuie achitate de către elevi sunt:
O taxă în valoare de 19 lei , atunci când elevul își înscrie aplicația în cadrul acestui concurs, detalii regăsiți în documentația din link-urile de mai jos. Taxa aceasta este nereturnabilă.
, atunci când elevul își înscrie aplicația în cadrul acestui concurs, detalii regăsiți în documentația din link-urile de mai jos. Taxa aceasta este nereturnabilă. O taxă în valoare de 1400 lire, reprezentând taxa de administrare a programului, care va fi achitată doar de către elevii care câștigă bursa și vor pleca la studiu în Marea Britanie.
!!! Important – Încurajăm citirea cu atenție a formularelor și ghidurilor prin care se va efectua înregistrarea în cadrul acestui program, precum și instrucțiunile de completare prezente în documentația din link-urile de mai jos. – Încurajăm citirea cu atenție a formularelor și ghidurilor prin care se va efectua înregistrarea în cadrul acestui program, precum și instrucțiunile de completare prezente în documentația din link-urile de mai jos. Criterii de eligibilitate pentru bursele complete: – să fie înscriși într-o formă de învățământ de nivel liceal, fiind în prezent (anul școlar – 2018-2019) în clasa a X-a;
– să nu ocupe, la momentul înscrierii, un loc într-o școală din Marea Britanie;
– venitul părinților (brut, combinat) pe anul 2018 să nu depășească echivalentul în lei a 30.000 lire;
– vârsta elevului trebuie să fie, la 1 septembrie 2019, între 16 ani și 17 ani si 6 luni – nu pot aplica decât elevii care, la data menționată, nu depășesc vârsta maximă admisă. Data nașterii aplicantului ar trebui să se încadreze între 01.03.2002 și 01.09.2003.
Elevii pentru care venitul părinților depășește suma de 30.000 de lire în anul 2018 pot aplica pentru o bursă parțială, urmând aceeași procedură de înscriere. !!! Transmiterea documentelor se va face inițial în format electronic sub forma unui singur PDF complet (formularul de aplicație semnat) la adresa: burse2019@tinedenoi.ro, urmând ca într-o etapă viitoare, după selecția preliminară, elevii acceptați pentru concursul final să transmită și fizic documentele complete la o adresă indicată ulterior. Toate materialele pentru depunerea dosarului, precum și toate detaliile privind acest program se găsesc pe: https://drive.google.com/open?id=19YEIzN9EeCvfOELXqdMd-WZ__HuOmqHh (format WORD) sau https://tinedenoi.ro/burse-academice/ (format PDF și WORD) Informaţii complete despre procesul de aplicare şi ce presupune experienţa educaţională la o şcoală independentă din Marea Britanie pot fi consultate pe site-ul http://tinedenoi.ro/burse-academice/ !!! Probleme des întâlnite în transmiterea aplicațiilor pentru concursul de anul trecut:
În prima fază este necesar transmiterea formularului electronic de aplicație complet și semnat de către elevi și părinți sub forma unui singur PDF; elevii care vor fi selectați pentru cea de-a doua etapă vor fi anunțați să transmită fizic dosarul complet cu toate documentele la o adresă comunicată ulterior;
Taxa administrativă de 1400 lire trebuie achitată doar de către câștigătorii concursului, de către cei care vor fi anunțați că au câștigat și vor pleca la studiu în Marea Britanie;
Observație pentru pagina 6 din formularul de aplicație: Dacă elevul nu are în prezent, în momentul transmiterii aplicației note/medii este rugat să completeze doar cu notele/mediile anului precedent.
În cazul în care școala nu poate elibera foaia matricolă în limba engleză, aceasta trebuie tradusă la un traducător autorizat, apoi semnată și ștampilată de către școală.
Pentru detalii suplimentare, vă rugăm să transmiteți un email la adresa burse2019@tinedenoi.ro
Despre Asociația ”Ține de Noi”
Asociația “Ține de Noi” organizează programe dedicate educației cu proiecte concrete în marile orașe ale României, organizează în fiecare an Conferința Națională în domeniul Educației, cea mai importantă conferință în domeniu, unde participă toți actorii relevanți.",https://www.notabn.ro/hmc-program-program-de-burse-de-studiu-in-marea-britanie-pentru-elevii-de-clasa-a-x-a/,2020-03-06,About The Author
686,686,notabn.ro,20 de tramvaie construite de Astra Arad vor circula în Oradea. Foto,"Primarul municipiului Oradea, Ilie Bolojan, a anunţat că au fost comandate cele douăzeci de tramvaie, iar Astra Arad va finaliza construcţia a patru dintre ele în perioada următoare, ele urmând să fie puse în funcţiune în acest an. Cele douăzeci de tramvaie vor fi achiziţionate în baza unui proiect cu finanţare europeană depus de Primăria Oradea în 2018
„Patru din cele 20 de tramvaie noi comandate de la Astra Arad vor fi gata în toamnă, urmând să înceapă să circule în Oradea spre sfârșitul acestui an. Noile tramvaie vor fi vopsite în culorile orașului, roșu și albastru”.",https://www.notabn.ro/20-de-tramvaie-construite-de-astra-arad-vor-circula-in-oradea-foto/,2020-03-06,About The Author
687,687,notabn.ro,Turneul Campioanelor. Meci de senzație între Simona Halep și Bianca Andreescu,"Simona Halep a câştigat un meci nebun în faţa Biancăi Andreescu la Turneul Campioanelor de la Shenzhen. Halep a pierdut primul set şi părea, în finalul celui de-al doilea, că partida se va opri aici. Numai că, surpriză! Românca a salvat mingea de meci din tie-break a canadiencei prin adopţie şi de acolo a început o revenire de senzaţie. Halep a lovit perfect în decisiv şi a câştigat primul duel dintre cele două sportive din circuitul WTA.
Simona Halep a câștigat în trei seturi extrem de intense, 3-6, 7-6 (6), 6-3, în peste două ore și jumătate.",https://www.notabn.ro/turneul-campioanelor-meci-de-senzatie-intre-simona-halep-si-bianca-andreescu/,2020-03-06,About The Author
688,688,notabn.ro,"România, “țara morilor de vânt”","de Amalia Pop
De ce România își permite luxul unei crize politice???
De ce NU au votat românii! -versus- Blocajul politic românesc.
… CAUZA … și … EFECT …
Inconștient sau nu, România are un statut unic în lume, acela de țară europeană în care plagiatorii devin miniștri, iar corupții instituie și conduc guverne încropite și subordonate lor. Culmea ironiei se dovedește a fi faptul că un astfel de aparat administrativ și legislativ a fost pus la guvernare prin nevotarea lui.Trăim momente fără precedent contemporane unui doctrine politice cu rol de executiv, care, în mod paradoxal, acordă o șansă hoților, iar cei care respectă valorile morale umane sau își permit să aibă un punctul de vedere sunt declarați antisistem și contra „morilor de vânt”.
Este greu de rezonat cu o astfel de situație chiar dacă întotdeauna am înțeles că individul funcționează conform unei psihologii inverse este totuși ciudat și fără logică să conștientizezi că țara ta este administrată de un guvern corupt care își asigură voturile prin manipularea în masă a ignoranților și cu toate astea a nu-ți exercita dreptul de veto împotriva ilegalităților este încă un fenomen în practică. Să fie oare mai ușor să petreci în stradă zile întregi în frig și ploaie pentru a milita împotriva celor pe care nu i-ai votat?
Nu cred în astfel de teorii, cred doar în prezumția de vinovăție, de indiferență și nepăsare.
Nu mai putem sta pe la colțuri arătând cu degetul spre posibili vinovați, ne amăgim singuri crezând în astfel de soluții, când în realitate rezolvarea vine din implicare și acțiune. Nu mai putem lasă plagiatorii să ne conducă și să se îmbogățească din munca noastră și nici corupții să scape nepedepsiți.",https://www.notabn.ro/romania-tara-morilor-de-vant/,2020-03-06,About The Author
689,689,notabn.ro,"Creștinii ortodocși sărbătoresc astăzi pe Sfântul Pantelimon, ocrotitor al medicilor și tămăduitor al bolnavilor","Astăzi, 27 iulie, creștinii ortodocși îl sărbătoresc pe Sfântul Pantelimon, considerat ocrotitor al medicilor și tămăduitor al bolnavilor. Potrivit CreștinOrtodox.ro, Sfântul Mare Mucenic și Tămăduitor Pantelimon s-a născut în anul 284, în vremea împăratului Maximian Galeriu, în cetatea Nicomidiei, din tată păgân, senator la curtea împăratului, și o mamă creștină. Primul său nume a fost ,,Pantoleon” (,,cel în toate puternic ca un leu”) dar la botez a primit numele de Pantelimon (,,cel cu totul milostiv”).
Înainte de botez, termină cu succes Școala de Medicină din Nicomidia, devine medic al împăratului și începe să facă minuni, tratând boli incurabile fără a cere plată în schimbul tratamentelor de unde este cunoscut sub numele de ,,doctorul fără de arginți”. Prin aceste practici își atrage invidia celorlalți medici din Nicomidia care îl denunță împăratului că a tratat un creștin chinuit din ordinul împăratului Maximian care decide să-i taie capul. Se spune că în momentul decapitării din rana sfântului a curs lapte, nu sânge, iar măslinul de care era legat a rodit în acel moment.
Capul sfântului se află la Mănăstirea rusească ,,Sfântul Pantelimon” de la Muntele Athos, în timp ce moaștele acestuia sunt răspândite în întreaga lume creștină, inclusiv în țara noastră, în lăcașuri de cult, precum: Catedrala Episcopala din Galați, Catedrala Metropolitană din Iași, Biserica Plumbuita sau Biserica ,,Sfântului Pantelimon” București.
În popor, se spune că nu e bine să lucrezi în această zi pentru că atragi necazuri și că e bine să mânânci porumb fiert și dovlecei pentru a fi viguros în timpul iernii.",https://www.notabn.ro/crestinii-ortodoxi-sarbatoresc-astazi-pe-sfantul-pantelimon-ocrotitor-al-medicilor-si-tamaduitor-al-bolnavilor/,2020-03-06,About The Author
690,690,notabn.ro,"Klaus Iohannis: ""Voi convoca referendum pe data de 26 mai""","Președintele României, Klaus Iohannis, a anunțat convocarea referendumului pe data de 26 mai, după ce s-a consultat cu societatea civilă, lideri de partide și alte organizații civice.
„Voi convoca referendum pe 26 mai, odată cu alegerile europarlamentare, pentru că așa nu se mai poate! PSD continuă asaltul la adresa justiției, declanșat încă de când a preluat guvernarea. De această dată, pesediștii vor să dea Ordonanțe de Urgență prin care să modifice Codurile penale. Este atributul meu, ca Președinte, să cer poporului să-și exprime voința cu privire la probleme de interes național. De ce vă este frică de referendum, domnilor pesediști? De ce, în loc să încurajați oamenii să meargă la vot, amenințați că faceți secții separate de vot pentru europarlamentare și pentru referendum? Încetați să guvernați doar în propriul vostru interes politic și întoarceți-vă către români!”, e mesajul postat de președinte pe pagina sa de socializare.",https://www.notabn.ro/klaus-iohannis-voi-convoca-referendum-pe-data-de-26-mai/,2020-03-06,About The Author
691,691,notabn.ro,8 martie 2018 - Nota BN urează LA MULȚI ANI tuturor doamnelor și domnișoarelor,",,Cu ocazia Zilei Internaționale a Femeii, în soarele blând al acestui început de martie, cu recunoştinţă şi dragoste, publicația noastră se îndreaptă spre fiinţele cele mai dragi sufletului, fiinţele care ne stau alături în momentele frumoase sau grele ale vieţii. Pentru toate lucrurile minunate pe care ni le oferă în viaţă, trebuie să le mulţumim în fiecare zi şi cu atât mai mult în această zi specială.
La mulţi ani, fiinţe deosebite!
Să aveți parte de o primăvară minunată, de dragoste și prețuire!”",https://www.notabn.ro/8-martie-2018-nota-bn-ureaza-la-multi-ani-tuturor-doamnelor-si-domnisoarelor/,2020-03-06,About The Author
692,692,notabn.ro,NotaBN,"Fac parte din acea categorie de oameni pentru care viața își găsește sensul în cunoaștere. Și mereu spun că a cunoaște înseamnă a înțelege. Înțelegerea, după mine, nu poate fi altfel decât rațională; nu metoda contează (deducție, intuiție etc.), ci procesul. Dacă procesul e încadrat în parametrii rațiunii, atunci cunoașterea poate avea loc. De aici și tensiunea mea cu religia: chiar dacă pilonii argumentării teologice sunt solizi, obiectul scăpa mereu putinței de a fi examinat. Anticii și medievalii au găsit portița prin care se sustrag acestei probleme spinoase: obiectul cunoașterii, cu toate că scapă cunoașterii noastre senzoriale, a fost descris în esența sa de cei dinaintea noastră, oameni îmbunătăți, al căror exercițiu nu a fost pur intelectual. Dar cine mai poate accepta astăzi, după două secole de pozitivism, soluția medievalilor?
Deși mulți au spus că singuri ne dăm determinații, cred că sensul ne alege, nu noi suntem cei care îl alegem. Alegem numai dacă ne urmăm sensul sau ne risipim pe cale. Pentru că sensul meu este să înțeleg cât mai bine lumea (valența lui „a înțelege” aici este filozofică și științifică), sunt scutit de orgoliile sociale și aspirațiile politice. Nu am niciun merit pentru asta, afară de faptul că urmez ceea ce sunt.
Nu știu încă ce contează mai mult: obiectul cunoașterii sau procesul în sine de cunoaștere. Am încercat să nu mă las niciodată atras în gaura neagră a gândirii despre sensul și însemnătatea lucrurilor care există. Gândul neîntrerupt la condiția noastră ontologică („trestie plutitoare”, cum spunea Pascal) e calea sigură către depresie. Mintea trebuie mereu ocupată cu probleme. Rațiunea nu trebuie lăsată nici pentru un moment pradă deznădejdii. Din această cauză nu i-am putut suferi vreodată pe existențialiști: de la Kierkegaard la Cioran, toți au alea calea greșită. Nu așa se înfruntă problemele, cu depresie și insomnii. Problemele trebuie apucate serios și întotdeauna rațional. Le spun mereu celor care mă întreabă: lasați existențialiștii, lăsa-ți-l pe Nietzsche și citiți autori sistematici. Puteți citi și autori secundari, atât timp cât vă introduc corect în problemele reale.",https://www.notabn.ro/32756-2/,2020-03-06,About The Author
693,693,notabn.ro,"Agricultura a înflorit cu bani europeni. Plantație de arbuști și pomi fructiferi, cu 300 de mii de euro","Banii europeni au reprezentat gura de oxigen de care agricultura românească avea nevoie. Mulți fermieri au cumpărat utilaje şi seminţe de calitate, şi-au modernizat solariile, au investit în instalaţii de irigare şi sisteme moderne de întreţinere a plantaţiilor. Iată două exemple de succes.
La 43 de ani, Mihai Ungurenuş poate da în orice moment lecţii oricui vrea să se apuce de pomicultură. Economist de profesie, o singură lună a lucrat în contabilitate. Și-a dat seama că locul lui nu e într-un birou şi s-a întors în localitatea natală din dealurile Muscelului. Acolo are o plantaţie de pomi şi arbuşti fructiferi pe opt hectare în comuna Corbi, judeţul Argeş.
Cu 300 de mii de euro, 180 de mii fonduri europene şi 120 de mii de euro contribuţie proprie, a plantat de la zero, în 2010, patru soiuri: afin, zmeur, mur şi măr. Fără sprijin financiar european i-ar fi fost imposibil să realizeze plantaţia ajunsă astăzi etalon la nivelul ţării. Acum, 90 la sută din ce produce livrează direct în două lanţuri de supermarketuri.
Fiecare zi e o provocare, pomii au nevoie de grijă şi atenţie precum un copil, dar să renunţe nu încape în mintea lui Mihai. Ba dimpotrivă, vrea să acceseze şi alte programe de sprijin financiar ca să se dezvolte şi mai mult. Marea lui teamă e legată de forţa de muncă.
Efectul banilor europeni s-a văzut şi la Colibaşi, în Giurgiu.
Aproape toată comuna cultivă legume în solarii întinse pe 450 de hectare. Trei sferturi din locuitorii comunei au luat bani europeni prin programul Instalarea tânărului fermier.
Nina Manolache e absolventă de Medicină Veterinară, dar lucrează în agricultură împreună cu toată familia. În 2015 a accesat 40.000 de euro, bani europeni.
Autorităţile locale au înfiinţat în comună şi o cooperativă agricolă ca oamenii să îşi vândă marfa mai uşor.
Solariile au acum nevoie de încălzire. Aşa că fermierii şi-ar dori ajutor financiar pentru instalații. Programe de finanţare există, dar cu o contribuţie importantă din buzunarul propriu. Şi nu mulţi îşi permit. La 34 de ani, Mihai Alexandru lucrează cu părinţii şi soţia un hectar de solarii. Anul acesta au cultivat roşii.
Livezile, solariile sau hectarele de cereale cultivate cu bani europeni sunt exemple clare că fondurile au mişcat agricultura.",https://www.notabn.ro/agricultura-a-inflorit-cu-bani-europeni-plantatie-de-arbusti-si-pomi-fructiferi-cu-300-de-mii-de-euro/,2020-03-06,About The Author
694,694,notabn.ro,Italianul Vincenzo Nibali s-a retras de la Turul Franței. Era pe poziția a 4-a după 12 etape,"Italianul Vincenzo Nibali, de la echipa Bahrain, unul dintre favoriţii Turului ciclist al Franţei 2018, a fost nevoit să abandoneze după căzătura sa din etapa a 12-a cu sosire în Alpe d’Huez, relatează AFP.
Nibali, câştigătorul Turului Franţei în 2014, s-a ales joi cu o vertebră fracturată după ce s-a lovit de o motocicletă, cu 4 km înainte de sosire, din cauza vizibilităţii reduse provocată de o fumigenă.
Italianul a urcat pe bicicletă şi a continua cursa de recuperare după un atac al lui Chris Froome, reuşind să treacă linia de sosire cu un handicap de doar 13 secunde faţă de învingător, galezul Geraint Thomas (Sky), tricoul galben al cursei.
După cursă, Nibali a fost supus unor teste la Grenoble care au dezvăluit o fractură a vertebrei a 10-a.
„Salut băieţi m-am întors la hotel, din păcate rezultatul raportului medical nu este bun, am confirmat fractura la vertebră, mâine voi veni acasă pentru o perioadă de recuperare”, a spus Nibali pe pagina sa de socializare.
După 12 etape, italianul ocupa locul 4 în clasamentul general. El este unul dintre cei şapte ciclişti care au câştigat cele trei mari tururi, alături de Anquetil, Gimondi, Merckx, Hinault, Contador şi Froome.",https://www.notabn.ro/italianul-vincenzo-nibali-s-a-retras-de-la-turul-frantei-era-pe-pozitia-a-4-a-dupa-12-etape/,2020-03-06,About The Author
695,695,notabn.ro,"Gabriela Firea arată că USR are dreptate: ""management de cumetrie"" la companiile municipale","Reluarea votului în cazul companiei municipale Termoenergetica demonstrează că USR a avut dreptate atunci când s-a opus înfiinţării acesteia. Mai mult, motivul invocat de Gabriela Firea pentru reluarea votului arată că USR a avut dreptate şi când a spus că managementul practicat la companiile municipale este unul de cumetrie. Nu doar la Termoenergetica, ci şi la toate celelalte, directorii, membrii consiliului de administraţie şi, de multe ori, chiar şi simplii angajaţi sunt selectaţi nu pe criterii de competenţă, ci pe criterii de rudenie, prietenie sau obedienţă.
„USR nu va vota nici de data aceasta înfiinţarea companiei municipale Termoenergetica. În primul rând, pentru că nu există vreo garanţie că oamenii care o vor conduce au competenţele necesare. În al doilea rând, pentru că o ilegalitate nu poate fi ştearsă cu o altă ilegalitate. Companiile municipale, inclusiv Energetica S.A., au fost înfiinţate de Gabriela Firea cu încălcarea legii. Prin urmare, ele trebuie desfiinţate. Însă proiectul care va fi repus la vot nu propune desfiinţarea, ci divizarea Energetica şi înfiinţarea altor două companii municipale. Nu suntem de acord cu această variantă pentru că nu respectă decizia instanţei. Singura soluţie acceptabilă este o entitate juridică absolut nouă, înfiinţată legal şi transparent, cu o conducere recrutată din rândurile specialiştilor, cu un plan clar de afaceri şi cu obiective precise”, a declarat Roxana Wring, preşedinte USR şi consilier municipal.
„În toate companiile municipale e plin de fii şi fiice, de naşi şi fini, de prieteni şi cunoscuţi ai şefilor PSD şi chiar ai Gabrielei Firea. De cazul consilierului Ardeleanu Mircea, care şi-a votat fiica în Consiliul de Administraţie, am aflat doar pentru că în PSD este acum o mare bătălie. Dar sunt convinsă că niciunul dintre cei care iau mii de euro ca salariu de la aceste companii nu a fost selectat pe bază de merit. Soluţia la această imensă maşinărie de tocat bani este desfiinţarea, aşa cum a spus şi instanţa. Iar pentru a face acest lucru, ar fi bine ca toată opoziţia din Consiliu să aibă o atitudine unitară şi să voteze în favoarea cetăţenilor şi nu în favoarea camarilei de Voluntari”, a declarat Ana Ciceală, consilier municipal USR.",https://www.notabn.ro/gabriela-firea-arata-ca-usr-are-dreptate-management-de-cumetrie-la-companiile-municipale/,2020-03-06,About The Author
696,696,notabn.ro,"Preşedintele la schi, nu departe de Sibiu","Preşedintele României, Klaus Iohannis, se află la schi în staţiunea Şureanu. Mai mulţi iubitori ai sporturilor de iarnă se află la schi în domeniul Şureanu, unde condițiile sunt excelente pentru schiat. Șeful statului a fost surprins de un grup de schiori care și-au făcut un selfie cu președintele României. Președintele Iohannis a fost la schi în Munții Șureanu și în ianuarie 2018.
Domeniul Schiabil „Poarta Raiului” din Muntii Sureanu a fost inaugurat in anul 2009. Datorita amplasarii și a altitudinii mari la care se gaseste, veti descoperi aici, una dintre zonele cu cea mai lungă durată de schi din cursul unui an.
Domeniul schiabil se găseste în munții Șureanu (cunoscuți și ca munții Sebeșului), subdiviziune a masivului Parâng. Cele 11 partii se gasesc sub doua dintre cele mai inalte varfuri din muntii Sureanu: Varful lui Patru 2103m si Vf Sureanu 2059m.",https://www.notabn.ro/presedintele-la-schi-nu-departe-de-sibiu/,2020-03-06,About The Author
697,697,notabn.ro,Preşedintele Consiliului European propune adoptarea Declaraţiei de la Sibiu,"Preşedintele Consiliului European, Donald Tusk, le-a propus ieri şefilor de stat sau de guvern din Uniune ca la summitul din 9 mai să adopte „Declaraţia de la Sibiu”, prin care să transmită un mesaj de de unitate şi încredere.
Preşedintele Comisiei Europene, Jean-Claude Juncker, va sosi la Sibiu încă de mâine pentru a participa, alături de preşedintele Klaus Iohannis, la o dezbatere despre viitorul Europei cu 300 de tineri din statele membre ale Uniunii.
Dezbaterea încheie lucrările unui forum dedicat tinerilor, organizat la Sibiu de Comisia Europeană.
La forum vor participa şi comisariul responsabil pentru ocuparea forţei de munca, şi cel pentru educaţie şi cultură.",https://www.notabn.ro/presedintele-consiliului-european-propune-adoptarea-declaratiei-de-la-sibiu/,2020-03-06,About The Author
698,698,notabn.ro,Au înflorit primele narcise în Parcul Național Munții Rodnei,"Primele narcise sălbatice (Narcissus angustifolius stellaris), care vegetează în Munții Rodnei, în poiana situată la 1600 m altitudine, au înflorit, generând peisaje de o frumusețe aparte. Astfel că, primii turiști s-au și avântat pe cărările din Parcul Național Munții Rodnei, unde se află situată Poiana cu narcise, pentru a admira gingașele flori albe, cu miros îmbătător. Este de așteptat ca în zilele următoare, florile de narcisă din poiană să fie din ce în ce mai numeroase, transformând Muntele Saca într-o veritabilă grădină albă la care se vor grăbo să ajungă toți cei care iubesc natura și vor să se bucure de frumusețile ei și de steluțele albe a florilor de narcisă sălbatică.
Poiana cu narcisă din Munții Rodnei este situată la cea mai mare altitudine din țară. Se întinde pe 7,84 hectare în Masivul Saca și este una dintre cele mai importante rezervații botancie din județul Bistrița-Năsăud
Sursă foto: Alex Varga",https://www.notabn.ro/au-inflorit-primele-narcise-in-parcul-national-muntii-rodnei/,2020-03-06,About The Author
699,699,notabn.ro,"Internațional. Bangkok, capitala Thailandei, cel mai vizitat oraș în acest an","Potrivit unui studiu al companiei Mastercard, citat de Mediafax, Bangkok, capitala Thailandei, este orașul cel mai vizitat în anul 2018. Potrivit studiului, 21,8 milioane de persoane au trecut în acest an prin Bangkok, orașul asiatic devansând, astfel, Londra (20,4 milioane vizitatori) și Parisul (17,9 milioane vizitatori). Pe locul 4, în topul vizitatorilor din 2018, și între cele 162 de metropole luate în calcul, se află Dubai-ul, urmat de Singapore, New York, Kuala Lumpur, Istanbul, Tokyo și Ankara.
Este al treilea an consecutiv în care capitala Thailandei atrage cel mai amre număr de vizitatori și acest lucru se datorează numeroaselor resurse turistice bine integrate în circulația turistică, dar și prețurilor mai accesibile în comparație cu alte metropole ale lumii. Printre obiectivele de vizitat din Bangkok se numără: Templul lui Budha, Templul Zorilor, Grădina zoologică, Templul de marmură, Palatul Vimanmek, Piața Chatuchak, Templul Dragonului de Lotus, Muzeul Subacvatic Siam, Muzeul Național de Artă, Grădina Regală Saranrom, Templul lui Budha de Aur, Templul lui Budha de Smarald și multe altele.",https://www.notabn.ro/international-bangkok-capitala-thailandei-cel-mai-vizitat-oras-in-acest-an/,2020-03-06,About The Author
700,700,notabn.ro,A treia zi de Crăciun-ziua Sfântului Ștefan,"Sfantul Stefan este praznuit de catre Biserica Ortodoxa in fiecare an pe 27 decembrie. Conform Noului Testament, Stefan se tragea din Ierusalim si avea origini iudeice. De asemenea, Sfantul Stefan este recunoscut ca fiind primul martir crestin care a fost condamnat de catre autoritatile Iudaice. Iisus Hristos l-a luat sub aripa sa, sa il urmeze pretutindeni si sa ia parte la faptele si minunile sale. Sfantul Stefan a fost numit Arhidiacon, functie care prevedea ca el sa ii conduca pe diaconi.
Dat fiind faptul ca rolul diaconului in biserica de odata era mult mai important decat cel din zilele noastre, Stefan a starnit atentia fariseilor. Acestia erau nemultumiti de faptul ca el incearca sa aduca oamenii de partea sa si sa ii converteasca la crestinism prin predicile despre invataturile lui Hristos. La putin timp dupa ce a devenit diacon, Stefan a fost dus inaintea Sinedriului, sub acuzatia de blasfemie la adresa lui Moise si a lui Dumnezeu. Interogat de catre Caiafa, cel care il judecase si pe Mantuitorul nostru Iisus Hristos, Stefan ii acuza pe cei care doreau ca el sa piara.
Gasit vinovat de blasfemie, Sfantul Stefan este condamnat la moarte prin lapidare. Odata ce afla sentinta, sfantul a avut o teofanie si le-a spus iudeilor: “Iata vad cerurile deschise si pe Fiul Omului stand de-a dreapta lui Dumnezeu”. A fost scos inafara cetatii si a fost ucis prin lapidare, devenind si primul martir care a fost ucis pentru ca a marturisit in fata tuturor credinta pe care o avea in Iisus. Inainte sa isi dea duhul si sa mearga la ceruri cere iertare pentru cei ce il omoara.
Locul unde era ingropat Sfantul Stefan a fost descoperit in anul 415, iar din anul 560 moastele sale se afla in cripta bisericii “San Lorenzo fuori le Mura” din Roma impreuna cu moastele arhidiaconului roman Laurentius.
Potrivit unei traditii stravechi, de Sfantul Stefan este bine sa aducem in casa icoana Sfantului, ajutandu-i astfel pe crestinii care sufera probleme de sanatate si pe cei care se judeca de foarte mult timp cu persoanele orgolioase.
In unele locuri din Muntenia gospodinele pregatesc asa-numitele Painici ale lui Stefan, facute in forme rotunde, dintr-un aluat foarte asemanator cu cel de cozonac. Se obisnuieste ca aceste painici sa se unga cu miere. De asemenea, painicile amintesc crestinilor de pietrele cu care a fost ucis Sfantul Stefan. Odata ce sunt sfintite de preot la biserica, painicile se impart copiilor sarmani.
Tot in aceasta zi este bine sa daruim icoana Sfantului nostru Stefan sau o candela noua aprinsa pentru sanatatea rudelor bolnave dar si pentru sporul casei.",https://www.notabn.ro/a-treia-zi-de-craciun-ziua-sfantului-stefan/,2020-03-06,About The Author
701,701,notabn.ro,Mari români. Constantin Brâncuși,"Constantin Brâncuși a fost un sculptor român,ales membru postum al Academiei Române, cu contribuții covârșitoare la înnoirea limbajului și viziunii plastice în sculptura contemporană.
Născut la 19 februarie 1876, la Hobița, Gorj, Constantin era al șaselea copil al lui Radu Nicolae Brâncuși și Maria Brâncuși. Prima clasă primară a făcut-o la Peștișani, apoi a continuat școala la Brădiceni. Copilăria sa a fost marcată de dese plecări de acasă și de ani lungi de ucenicie în ateliere de boiangerie, prăvălii și birturi.
În Craiova, în timp ce lucra ca ucenic, își face cunoscută îndemânarea la lucrul manual prin construirea unei viori din materiale găsite în prăvălie. Găsindu-se că ar fi de cuviință să dezvolte aceste abilități, el s-a înscris cu bursă la Școala de Arte și Meserii din Craiova.
După ce a urmat Școala de Arte și Meserii în Craiova vine la București unde absolvă Școala de bellearte în 1902. În timpul studenției, chiar în primul an, în 1898, lucrarea sa Bustul lui Vitellius obține „mențiune onorabilă”, Cap al lui Laocoon din 1900 obține medalia de bronz, iar Studiu din 1901 câștigă medalia de argint. Timp de doi ani, cu ajutorul doctorului Dimitrie Gerota, realizează Ecorșeu, un studiu pentru reprezentarea corpului omenesc, lucrare căreia i se atribuie o medalie de bronz. Precizia detaliilor acestei lucrări face ca Ecorșeul să fie folosit în școlile românești de medicină, după ce s-au făcut câteva copii.
În 1903 primește prima comandă a unui monument public, bustul generalului medic Carol Davila, care a fost instalat la Spitalul Militar din București și reprezintă singurul monument public al lui Brâncuși din București.
În 1905 reușește la concursul de admitere la prestigioasa École Nationale Supérieure des Beaux-Arts, unde lucrează în atelierul lui Antonin Mercié până în 1906, când, atingând limita de vârstă, părăsește școala. Refuză să lucreze ca practician în atelierul lui Auguste Rodin, rostind cuvintele devenite celebre: „Rien ne pousse à l’ombre des grands arbres” (La umbra marilor copaci nu crește nimic).
Constantin Brâncuși a expus pentru prima dată la Société Nationale des Beaux-Arts și la Salon d’Automne din Paris în 1906. Creează în 1907 prima versiune a Sărutului, temă pe care o va relua sub diferite forme până în 1940, culminând cu Poarta Sărutului parte a Ansamblului Monumental din Târgu-Jiu. În 1907 închiriază un atelier în Rue de Montparnasse și intră în contact cu avangarda artistică pariziană, împrietenindu-se cu Guillaume Apollinaire, Fernand Léger, Amedeo Modigliani, Marcel Duchamp. A început lucrul la Rugăciune, o comandă pentru un monument funerar ce va fi expusă în Cimitirul „Dumbrava” de la Buzău. În 1909 revine pentru scurt timp în România și participă la „Expoziția oficială de pictură, sculptură și arhitectură”. Juriul Expoziției, prezidat de Spiru Haret acordă premiul II ex aequo lui Brâncuși, Paciurea, Steriadi, Petrașcu, Theodorescu-Sion. Colecționarul de artă Anastase Simu îi cumpără sculptura Somnul iar bustul în ghips al pictorului Nicolae Dărăscu este achiziționat de Ministerul Instrucțiunii Publice.
Poarta Sărutului
Până în 1914, participă cu regularitate la expoziții colective din Paris și București, inaugurând ciclurile Păsări Măiestre, Muza adormită, Domnișoara Pogany.
În 1914, Brâncuși deschide prima expoziție în Statele Unite ale Americii la Photo Secession Gallery din New York City, care provoacă o enormă senzație. Colecționarul american John Quin îi cumpără mai multe sculpturi, asigurându-i o existență materială prielnică creației artistice. În același an, ministrul de interne al României respinge proiectul monumentului lui Spiru Haret comandat cu un an înainte. Brâncuși va păstra lucrarea în atelier și o va intitula Fântâna lui Narcis.
Masa Tăcerii
În 1915, începe să execute primele lucrări în lemn, printre care 2 Cariatide și Fiul risipitor. La Paris, în 1919, apare volumul „La Roumanie en images” cu cinci reproduceri după lucrări ale lui Brâncuși. Un an mai târziu, participă la expoziția grupării „La Section d’Or” în Franța, la expoziția grupării „Arta română” la invitația lui Camil Ressu în România, la „Festivalul Dada”, unde semnează manifestul intitulat Contre Cubisme, contre Dadaiseme. În revista Little Review din New York, apare, în 1921, primul studiu de amploare cu 24 de reproduceri din opera lui Brâncuși, semnat de poetul american Ezra Pound. De altfel, sculptorul avea să realizeze ulterior un celebru portret al acestuia.
Participă la o mișcare de protest contra lui André Breton și în apărarea lui Tristan Tzara. La 30 noiembrie 1924, expune la Prima expoziție internațională a grupării „Contemporanul” din București. Doi ani mai târziu, la Wildenstein Galleries, din New York, se deschide cea de-a doua expoziție personală a sa.
Coloana fără sfârșit
Până în 1940, activitatea creatoare a lui Brâncuși se desfășoară în toată amploarea ei. Operele sale de seamă din ciclul Pasărea în văzduh, ciclul Ovoidului precum și sculpturile în lemn datează din această perioadă. În același timp, Brâncuși participă la cele mai importante expoziții colective de sculptură din Statele Unite ale Americii, Franța, Elveția, Olanda și Anglia.
În atelierul său din Impasse Ronsin, în inima Parisului, Brâncuși și-a creat o lume a lui, cu un cadru și o atmosferă românească. Muzeul Național de Artă Modernă din Paris (Centre Pompidou) are un număr important de lucrări ale lui Brâncuși, lăsate prin testament moștenire României, dar acceptate cu bucurie de Franța, împreună cu tot ce se afla în atelierul său, după refuzul guvernului comunist al României anilor 1950 de a accepta lucrările lui Brâncuși după moartea sculptorului.
În România, în epoca realismului socialist, Brâncuși a fost contestat ca unul din reprezentanții formalismului burghez cosmopolit. Totuși, în decembrie 1956, la Muzeul de Artă al Republicii din București s-a deschis prima expoziție personală Brâncuși din Europa. Abia în 1964 Brâncuși a fost „redescoperit” în România ca un geniu național și, în consecință, ansamblul monumental de la Târgu-Jiu cu Coloana (recunoștinței) fără sfârșit, Masa tăcerii și Poarta sărutului a putut fi amenajat și îngrijit, după ce fusese lăsat în paragină un sfert de veac și fusese foarte aproape de a fi fost dărâmat.
Constantin Brâncuși i-a făcut Statului român oferta de a-i lăsa moșternire 200 de lucrări și atelierul său din Paris, Impasse Ronsin nr. 10. La 7 martie 1951, într-o ședință prezidată de Mihail Sadoveanu, Secțiunea de Știința Limbii, Literatură și Arte a Academiei Republicii Populare Române a luat în discuție această propunere. La ședință au participat George Călinescu, Iorgu Iordan, Camil Petrescu, Alexandru Rosetti, Al. Toma, George Oprescu, Jean Alexandru Steriadi, Victor Eftimiu, Geo Bogza, Alexandru Graur, Ion Jalea, Dumitru S. Panaitescu-Perpessicius și Krikor H. Zambaccian. Academicienii și intelectualii români au respins oferta lui Brâncuși, considerându-l pe sculptor un reprezentant al burgheziei decadente și astfel atelierul lui Brâncuși a revenit statului francez.
Constantin Brâncuși a murit la Paris, Franța la 81 de ani.",https://www.notabn.ro/mari-romani-constantin-brancusi/,2020-03-06,About The Author
702,702,notabn.ro,"La școala din Valea Lupului, în fiecare zi, timp de 15 minute, toată lumea citește: elevi, profesori, femei de serviciu, vizitatori","Proiectul ”Toată școala citește” a fost demarat la Şcoala Gimnazială „Profesor Mihai Dumitriu” din Valea Lupului, județul Iaşi, de o lună de zile. În fiecare zi, de la 9.45 la 10.00, toată lumea își oprește activitatea pentru a citi: de la copiii de grădiniță până la elevii de clasa a VIII-a, de la educatori, profesori și director până la personalul nedidactic și inspectorii sau metodiștii care se află în școală în acest interval. Chiar și la ora de sport, se citește. Și la ora de Matematică.
De altfel, un profesor de matematică a realizat clipul de promovare a proiectului. Ana Ungureanu spune că școala a pus în practică acest proiect pentru ”a-i încuraja pe copii să citească”, dar și ca o soluție împotriva analfabetismului funcțional.
”Am pornit ideea aceasta cu cititul pentru că mulți dintre copii, atunci când citesc un text, nu îl înțeleg. Acum ei citesc, discută despre ceea ce citesc și sperăm noi că se va îmbunătăți înțelegerea unui text, chiar și la Matematică. Mulți dintre ei ne întreabă cuvinte în timp ce citesc sau își notează cuvintele și apoi caută pe Dexonline”, declară Ana Ungureanu, profesoară de matematică, pentru SparkNews.ro.
Pentru a face loc celor 15 minute de lectură, au fost scăzute două ore cu câte 5 minute, iar pauza mare de 20 de minute a fost adusă la 15 minute. Copiii își aduc cărți de acasă sau împrumută de la bibliotecă, în timp ce profesoara de română îi încurajează să cumpere toți aceeași carte pentru a discuta despre ea atunci când o termină.
”Și acum este un fel de competiție între ei, care citește mai repede. Copiii chiar citesc cu plăcere”, adaugă Ana Ungureanu.
Profesorii se opresc și ei din orice altă activitate și citesc alături de copii. ”Toată lumea a acceptat ideea și face cu plăcere acest lucru. Și eu am acum timp să citesc și să termin o carte, pentru că am patru copii acasă și este mai dificil cu timpul. Dar chiar sper să simtă și elevii bucuria de a citi”, spune Ana Ungureanu.
Cum toată lumea este prinsă în cele 15 minute de lectură, până și femeile de serviciu s-au gândit să se alieze demersului. ”Au văzut că citim toți și s-au apucat și ele”, explică profesoara de matematică.
Ana Ungureanu vorbește cu multă încredere despre reușita proiectului și spune că este foarte mândră de școala unde predă și de colegii săi: ”Facem o echipă grozavă. Dacă tot ne facem meseria cu drag, să fie și cu folos”, conchide profesoara de matematică.
15 minute de ”lectură”, la grupa mică
Roxana Ifrim, educatoare la grupa mică, ne povestește, la rândul său, cum ”citesc” micuții de la grădiniță și ce înseamnă pentru ei cele 15 minute de lectură:
”Copiii s-au obișnuit ca în fiecare zi, la ora 9.45, atunci când le spunem că este timpul să ne alegem o carte, să meargă în zona bibliotecii și să citească ceea ce doresc. ”Citesc” imagini, sunt încântați atunci când le citesc colegilor, ascultă fascinați poveștile și curiozitățile. Momentul de lectură a devenit una dintre activitățile preferate ale “iepurașilor” de la grupa mică.”
”Elevii își scot nerăbdători cărțile și se cufundă pur și simplu în poveste”
Laura Vătămanu, profesor de Limba și literatura română, care s-a implicat în derularea proiectului, explică cât de important este acesta pentru elevi și cum s-a ajuns la punerea lui în aplicare:
”Proiectul a pornit de la nevoia copiilor noștri de a se familiariza cu lumea aceasta, atât de frumoasă, a cărții.
Ca profesor de limba română eram neputincioasă uneori în fața golurilor imense din vocabularul elevilor mei, de aceea, în anumite ore, când îi vedeam obosiți și plictisiți de gramatică, veneam în clasă cu câte o carte și le citeam. Unii erau fascinați, alții adormeau, iar cei mai mulți nu înțelegeau mesajul textului. În acea perioadă am fost contactată de Editura Art și anume de Clubul de lectură, unde ne-am înscris și am încurajat elevii să citească. Cărțile sunt pentru toate gusturile (de aventuri, SF, istorice, comice etc) și, încet, încet, elevii mei au început să descopere povești noi, personaje minunate și și-au îmbogățit zi de zi vocabularul. Dar… nu erau mulți. Încă nu citeau toți, iar eu luptam cu ei să-i fac să citească, măcar o pagină pe zi.
O oportunitate pentru mine a fost momentul în care anul 2019 a devenit Anul Cărții. Fiind dirigintă la clasa a V-a, le-am propus copiilor mei, în luna ianuarie, să ne cumpărăm toți o carte, din care să citim în fiecare seară câte 10 pagini, iar a doua zi, la ora de română, timp de zece minute să povestim, să ne spunem părerea, să scoatem citate, să desenăm scenele care ne-au plăcut… Au fost încântați, iar eu am prins curaj și le-am propus și celorlalte clase același lucru. Susținută de cititorii mei fideli, am comandat prima carte și am început să citim cu toții, seara, iar a doua zi împărtășeam impresii.
Petronela, d-na director, a mers mai departe și a propus ca elevii să citescă și la școală și așa s-a născut proiectul ”Toată școala citește”. Da, toți citim zilnic, timp de 15 minute! Pot spune că e o binecuvântare pentru fiecare dintre noi!
La început nu a fost ușor… Uitau cărțile acasă (de aceea am creat pe holurile școlii mici biblioteci de unde elevii să ia cărți, reviste, nu aveau răbdare să stea cu ochii în carte și să citească, puneau zeci de întrebări…
Însă acum, după mai bine de o lună de citit, a ieșit soarele… Când vine momentul de lectură, elevii îmi amintesc că trebuie să mă opresc din predat, își scot nerăbdători cărțile și se cufundă pur și simplu în poveste. Și spun acest lucru pentru că, atunci când mă uit la ”fățucile” lor, îi văd ba încordați, ba zâmbind, ba purtați de acțiunea cărții.
Astăzi eram la clasa a VII-a B. La finalul activității, discutând cu copiii despre cartea pe care o citesc, Denisa mi-a spus că a fost curioasă să vadă cum se termină cartea și a citit finalul. A recunoscut că acum regretă acest lucru, pe de-o parte pentru că nu a înțeles mare lucru, iar pe de altă parte acum cartea nu mai are același farmec. Sincer, m-am bucurat că a făcut acest lucru, deoarece ea a învățat astfel o lecție importantă…”
Profesoara spune, pe de altă parte, că ”Toată școala citește” a fost pus în practică ”din nevoia de a fi mai buni, din nevoia de a le arăta copiilor că și lumea cărții este fascinantă, nu numai jocurile pe telefon sau calculator”: ”Din dorința de a cultiva ceea ce este cu adevărat valoros. De a forma deprinderi de lectură conștientă. Din nevoia de a vorbi corect, de a citi cât mai cursiv și de a ne dezvolta vocabularul.”
”Aceste 15 minute vor însemna mult în viața fiecărui elev”
”Mereu am zis că lucrurile pe care le facem noi, profesorii, sunt precum semințele unei flori: astăzi le plantăm și peste câtva timp vedem floarea și simțim parfumul ei. Poate astăzi este doar un exercițiu, mâine va fi o obișnuință și, încet, încet va deveni un mod de viață.
Sunt sigură că aceste 15 minute înseamnă/vor însemna mult în viața fiecărui elev. În primul rând, faptul că își spun părerea despre ceea ce citesc, faptul că au libertatea de a comenta, de a avea propria opinie și de a nu fi corectat sau notat, le dă o siguranță care se regăsește și la orele clasice. Se simt în siguranță!
În al doilea rând, și cred că cel mai important, relația dintre noi, profesorii, și ei, elevii, este mult mai strânsă, mai familială, iar sala de clasă se transformă, ca prin magie, într-un loc…, nu știu cum să-l numesc, …al încrederii, al frumosului… Să vezi o clasă întreagă absorbită de lectură… e, pentru mine, o mare reușită! Acum le observi cel mai bine inocența, sinceritatea și ești copleșit de căldura ce vine dinspre ei, ca o adiere caldă de primăvară!”, conchide Laura Vătămanu.
”Toată școala citește” este o idee lansată de Anca Tîrcă, specialist în educație, care, de altfel, i-a și inspirat pe profesorii de la școala din Valea Lupului, în realizarea proiectului.
Foto: Ana Ungureanu
sursa: sparknews.ro",https://www.notabn.ro/la-scoala-din-valea-lupului-in-fiecare-zi-timp-de-15-minute-toata-lumea-citeste-elevi-profesori-femei-de-serviciu-vizitatori/,2020-03-06,About The Author
703,703,notabn.ro,Mari români. Valeriu Branişte,"Valeriu Braniște a fost un publicist și om politic român, membru de onoare al Academiei Române.
Valeriu Braniște s-a născut pe 10 ianuarie 1869 , la Cincu Mare. Tatăl său, Moise Braniște a fost deputat.
Valeriu Braniște a făcut școala primară la Cincu Mare, Sighișoara și Săliște, studii gimnaziale la Brașov și Sibiu și universitare (Facultatea de litere și filozofie) la Budapesta și Viena (1887-1891). Este licențiat în limba și literatura maghiară și limba germană. A susținut doctoratul în filozofie la Budapesta în anul 1891, cu o teză despre Andrei Mureșanu, în limba maghiară, intitulată Mureșianu Andráș. În prealabil, în iunie 1891 a obținut „absolutorium” (licența) cu teza în limba și literatură maghiară: „Traducătorii maghiari ai lui Schiller”.
În primii ani (1891-1893) este profesor la Gimnaziul Superior Ortodox Român din Brașov, unde predă limba maghiară (obligatorie în liceele românești din Transilvania). În anul 1892 și-a dat ultimul examen, cel de pedagogie, necesar pentru obținerea diplomei de profesor. În același an a organizat prima întrunire a „solidarității românilor gimnaziali” la Blaj.
A debutat cu articole științifice în Revista filologică maghiară.
În august 1893 este citat în vederea executării pedepsei de 8 zile în temnița de la Seghedin, pedeapsă primită din cauza duelului cu Cornel Scurtu, redactor la gazeta Tribuna din Sibiu.
A fost redactor la următoarele publicații ale vremii: Tribuna din Sibiu, din 17/29 august 1893, Dreptatea la Timișoara (1894-1895), de asemenea Drapelul la Lugoj (1901-1919), Patria (1897-1900, în Bucovina). La ziarul Dreptatea a fost redactor responsabil și, de la 1 noiembrie 1894, și director, până la intrarea sa în închisoare (1895). Se ocupă și de ziarul Römanische Jahrbücher. Într-o serie de articole sfidează codul penal maghiar, pentru a susține cauza națională a românilor. Din aceste motive a fost târât prin numeroase procese de presă, iar în martie 1895 a fost condamnat pentru „agitații”, în nu mai puțin de 24 de procese, la 2 ani de închisoare și 1300 florini amendă.
Procesul de la Timișoara a început în 28 decembrie 1894, Braniște fiind acuzat pentru cele 72 de articole apărute în „Dreptatea”, în care era atacat guvernul de la Budapesta. Procurorul în proces a fost Gozsdu Elek (romancier maghiar, citește Gojdu), iar apărarea a fost asigurată de Coriolan Brediceanu și de avocatul slovac Stefanovits, din Pojon. Așa cum s-a menționat mai sus verdictul a fost 2 ani închisoare și amendă.
A fost deținut în închisorile de la Seghedin (1893; 1918) și Vaț până în iulie 1896, când va fi amnistiat, după 15 luni de detenție, dar cu condiția să nu se mai întoarcă la Timișoara. În anul 1918, la 3/16 februarie a fost arestat și întemnițat la Seghedin sub acuzația de spionaj în favoarea României și în detrimentul armatei austro-ungare, însă a fost eliberat la 1 octombrie 1918, sub presiunea evenimentelor. Pe când erau deținuți la închisoarea din Vaț, fraților Valeriu și Victor Braniște li s-a interzis de către directorul închisorii să vorbească între ei românește, atunci când erau scoși afară.
În iunie 1897 este invitat de Gheorghe Popovici (istoric) (poetul Teodor Robeanu) să preia redacția ziarului „Gazeta Bucovinei”.
Pleacă în Bucovina, unde realizează o activitate în interesul luptei românilor pentru drepturi naționale. Înființează la Cernăuți gazeta Patria (Gazeta Bucovinei fiind în declin), în urma semnării unui contract de editare cu Modest Grigorcea – președinte delegat al comitetului de redacție al gazetei. Duce o campanie intensă împotriva politicii guvernului de la Viena. Acest fapt are drept consecință închiderea gazetei Patria și expulzarea lui Braniște din Bucovina de autoritățile austro-ungare, începând cu data de 18/30 iulie 1899. Cu toate acestea, el refuză să plece și se ascunde la moșia lui Iancu Flondor, până când va fi rechemat în Banat. Părăsește, deghizat, Bucovina, „travestit în vizitiu și cu caii și căruța lui Iancu Flondor”.
La Cernăuți o cunoaște pe Aglaia, sora lui Eminescu și familia acesteia și obține mai multe documente pe care le publică în Convorbiri literare, în 1926: Izvodul de zestre al mamei lui Eminescu, Certificatele lui Eminescu, Scrisori de la Eminescu.
La 1900 i s-a încredințat conducerea ziarului bisăptămânal Drapelul, scos la Lugoj de niște intelectuali români din Banat, ziar pe care îl conduce 18 ani. Ziarul a fost stipendiat din vechea Românie de mai multe instituții: Banca Națională a României, Ministerul Lucrărilor Publice, Ministerul de Război.
În vara anului 1900 se căsătorește cu Maria (1872-1963), văduva profesorului de muzică Nicolae Popovici, de la Brașov.
În anul 1908 este numit director provizoriu al școalelor populare ortodoxe din Episcopia Caransebeșului și a contribuit la construirea școlii superioare civile de fete.
A fost membru marcant al Partidului Național Radical Român (1897). În anul 1910 este ales membru al comitetului național al Partidului Național Român . La invitația prim-ministrului conte Karoly Khuen Héderváry, ca membru al comitetului a susținut tratative pentru un pact electoral la alegerile din 1910, atât singur cât și însoțit de T. Mihali și Iuliu Maniu, tratative care însă au eșuat.
În anul 1907 și-a depus candidatura în cercul electoral Bocșa, fără rezultat pozitiv, datorită violențelor administrative.
În 3 noiembrie 1918 ia ființă Consiliul Național Român al comitatului Caraș-Severin, având în frunte pe Valeriu Braniște. George Dobrin și alții.
A fost membru al Marelui Sfat Național Român, ales în Adunarea Națională de la Alba Iulia, care l-a desemnat în Consiliul Dirigent.
Între 1918-1920 a făcut parte din Consiliul Dirigent al Transilvaniei, cu sediul la Sibiu. A fost mai întâi (din 2 decembrie 1918) ministru fără portofoliu, iar din 1919 ministru al cultelor și instrucțiunii publice în cadrul Consiliului Dirigent al Transilvaniei, în locul lui Vasile Goldiș, după plecarea acestuia la București. În calitate de ministru înființează mai multe școli românești secundare în diverse orașe ardelene. Cel mai mare merit al său a fost înființarea Universității românești din Cluj la 31 ianuarie 1920.
La 7 iunie 1919 este proclamat membru de onoare al Academiei Române. Este ales senator în circumscripția Marghita-Bihor, dar nu s-a prezentat la Senat.
În 1920 a plecat în misiune la Londra ca membru al delegației române la Conferința de Pace de la Paris.
În volumul Oameni, fapte, întîmplări au fost publicate amintiri, schițe, portrete, „impresiuni”. Sunt de remarcat, în acest volum, amplele portrete ale lui Andrei Șaguna și George Pop de Băsești, acesta din urmă fiind publicat și în broșură.",https://www.notabn.ro/mari-romani-valeriu-braniste/,2020-03-06,About The Author
704,704,notabn.ro,"Pentru ridicarea Catedralei Mântuirii Neamului, Patriarhul Daniel ar putea deveni cetățean de onoare al Bucureștiului","Pe ordinea de zi a ședinței Consiliului Local al Municipiului București de săptămâna viitoare se află un proiect de hotărâre prin care Patriarhului Daniel i se atribuie titlul de cetățean de onoare al Capitalei pentru ridicarea Catedralei Mântuirii Neamului și pentru activitatea social-filantropică.
„Pentru grija părintească a Preafericitului Părinte Patriarh Daniel de a începe realizarea lucrării publice Catedrala Mântuirii Neamului, de o mare valoare pentru Municipiul Bucureşti, care va aduce în ansamblul ei atât Muzeul Creştinismului Românesc, căminul pentru pelerini, un centru de diagnostic şi tratament cât şi un Centru de Conferinţe, toate în incinta Catedralei noi. Având în vedere importanţa şi impactul benefic pe care îl are realizarea acestui edificiu asupra cetăţenilor României în special al locuitorilor Capitalei,",https://www.notabn.ro/pentru-ridicarea-catedralei-mantuirii-neamului-patriarhul-daniel-ar-putea-deveni-cetatean-de-onoare-al-bucurestiului/,2020-03-06,About The Author
705,705,notabn.ro,Simona Halep s-a calificat în turul 3 la Wimbledon,"Simona Halep (26 de ani, 1 WTA) a evoluat în turul secund de la Wimbledon împotriva chinezoaicei Saisai Zheng (24 de ani, 126 WTA). Jucătoarea noastră a învins în două seturi 7-5, 6-0.
Simona Halep și Saisai Zheng s-au mai întâlnit o singură dată până acum, în 2015, în semifinale la Shenzen, jucătoarea noastră câștigând fără emoții atunci, 6-2, 6-3.
Simona Halep va juca în turul III împotriva învingătoarei partidei Lara Arruabarrena (88 WTA) – Su-Wei Hsieh (48 WTA).",https://www.notabn.ro/simona-halep-s-a-calificat-in-turul-3-la-wimbledon/,2020-03-06,About The Author
706,706,notabn.ro,Poliția poate intra cu forța în casele scandalagiilor. Legea a fost promulgată de președinte,"Polițiștii vor avea dreptul de a intra cu forța în locuințele unde sunt sesizate bătăi și certuri între partaneri și pot chiar să-i evacueze pe aceștia, obligându-i ulterior să poarte sistem electronic de supraveghere.
Aceste prevederi sunt cuprinse în legea modificată privind prevenirea şi combaterea violenţei în familie, promulgată vineri de președintele Klaus Iohannis.
Obligaţiile şi interdicţiile dispuse împotriva agresorilor prin ordinele de protecţie provizorii devin obligatorii. Încălcarea acestora constituie infracțiune și se pedepsește cu închisoarea de la o lună la un an.
De asemenea, au fost introduse:
– obligatia autoritatilor locale de a mentine baze de date cu informatii despre servicii, centre sau alte forme de sprijin pentru victimele violentei domestice;
– obligatia de a asigura crearea si functionarea serviciilor sociale;
– ordinul de protectie provizoriu ca forma specifica de protectie a victimelor unor fapte grave de violenta domestica;
– existenta unui sistem electronic de supraveghere care sa permita verificarea respectarii obligatiei agresorului in cazul ordinului de protectie provizoriu si al ordinului de protectie.
Astfel, autoritatile administratiei publice centrale si locale competente in prevenirea si combaterea violentei domestice au obligatia de a colecta date statistice relevante, dezagregate si la intervale regulate privind cazurile de violenta domestica.
Potrivit ziare.com, aceste date sunt colectate in vederea monitorizarii functionarii serviciilor sociale destinate victimelor, precum si in vederea studierii cauzelor si efectelor violentei domestice si sunt centralizate de Agentia Nationala pentru Egalitatea de Sanse intre Femei si Barbati, care are obligatia de a realiza anual un studiu national si defalcat pe judete privind violenta domestica.",https://www.notabn.ro/politia-poate-intra-cu-forta-in-casele-scandalagiilor-legea-a-fost-promulgata-de-presedinte/,2020-03-06,About The Author
707,707,notabn.ro,Salariul minim pe economie crește doar de la 1 ianuarie 2019,"Deși Guvernul anunțase cu ceva timp în urmă că salariul minim pe economie va crește de la 1 ianuarie 2018, astăzi, Ministrul Finanțelor, Eugen Orlando Teodorovici, că majorarea salariului minim brut pe economie nu se va mai produce de la 1 decembrie 2018, ci din prima zi a anului viitor. Totodată, data de 1 ianuarie 2019 este cea la care ar urma să se introducă salariul minim diferențiat în funcție de vechime și studii. În prezent, salariul minim brut este de 1900 lei, iar de la 1 ianuarie 2019, acesta va ajunge la 2080 lei, respectiv la 2350 lei pentru persoanele cu studii superioare și minim 15 ani de vechime.",https://www.notabn.ro/salariul-minim-pe-economie-creste-doar-de-la-1-ianuarie-2019/,2020-03-06,About The Author
708,708,notabn.ro,"Preşedintele PSD Dâmboviţa, Adrian Ţuţuianu: ""Ordonanţatrebuia discutată în partid""","Senatorul Adrian Ţuţuianu, consideră că ordonanţa adoptată luni de Guvern pentru modificarea şi completarea unor acte normative în domeniul justiţiei, trebuia să fie discutată în interiorul partidului.
„Vreau să o văd întâi, ordonanţa. Nu am văzut-o (…) În momentul în care am să văd ordonanţa, o să fac comentarii mai avizate. (…) Eu cred că trebuia discutată în partid, mai ales că de doi ani stăm pe masă cu subiectul ‘legile justiţiei’. Să vii cu o ordonanţă aşa, foarte rapid, mi se pare că… Nu ştiu dacă sunt rele sau bune în acea ordonanţă, daţi-mi voie să citesc şi o să vă spun opinia mea”, a declarat Ţuţuianu, luni, la Senat.
Totodată, el a menţionat că este necesară o modificare a Codurilor penale.
„Codul penal şi de procedură penală au nevoie de modificări consistente. Au fost peste o sută de decizii ale CCR, trebuie puse în aplicare. Pe de altă parte, profesioniştii din domeniu au constatat neconcordanţe între texte, soluţii care nu sunt cele mai potrivite raportat la ansamblul actului normativ. Eu cred că dezbaterea în Parlament a Codurilor penale trebuie să continue. Mă aşteptam să fie anumite texte care să fie discutabile şi pe care Curtea să le aprecieze ca fiind neconstiuţionale. Voi susţine în Parlament demersurile de modificare a Codurilor. (…) Codurile trebuie modificate în acord cu deciziile CCR, cu practica europeană, iar directiva cu prezumţia de nevinovăţie trebuie transpusă în legislaţia internă”, a adăugat Ţuţuianu.",https://www.notabn.ro/presedintele-psd-dambovita-adrian-tutuianu-ordonantatrebuia-discutata-in-partid/,2020-03-06,About The Author
709,709,notabn.ro,Afaceri mici de familie. Un antreprenor face lădiţe din lemn în ateleirul familiei sale,"Mădălin Pop din Braşov a început să producă în urmă cu aproape doi ani, lădiţe din lemn în atelierul de tâmplărie al familiei sale. Sub brandul Durbane Urbane, el face lădiţe în scop atât practic, cât şi estetic.
Ideea i-a venit în urma cererii pentru astfel de produse, afacerea fiind a familiei de mai bine de 20 de ani. Lemnul îl achiziţionează de pe piaţa locală din Covasna şi Braşov.
Mădălin Pop a terminat facultatea de Stiinte Economice la Universitatea Transilvania din Brasov (sectia Management) si a urmat un Master in Management si Strategii de Afaceri, in cadrul aceleiasi universitati.
„Plecând de la mitologia românească, și inspirându-ne din trăsăturile eroilor și eroinelor noastre, durbanele au devenit mai mult decât niște obiecte, au devenit niște personaje, fiecare cu povestea lui: Făt-Frumos, Ileana Cosânzeana, Dochia, Greuceanu, Prâslea, Drăgaica, Lemnica, Dragobetele, Paparuda, Gaia, Neghiniță, Sânzienele, Rusalca. Asemeni personajelor ale căror nume le poartă fiecare lădiță trebuie să fie capabilă să facă față încercărilor la care este supusă zilnic. Chiar dacă nu au de înfruntat zmei sau balauri, lupta lor se desfășoară pe plan estetic, în încercarea de a interveni în tiparele actuale ale designului.
Povestea durbanelor a luat naștere din dorința de a integra meșteșugul românesc al tâmplăriei în arhitectura urbană din zilele noastre. Cu ajutorul dibaciei meșterilor noștri tâmplari și utilizând lemn de rășinoase și fag pentru producția ladițelor, urmând procese tradiționale de uscare și tratare a lemului , astfel încât produsele noastre să reflecte spiritul românesc autentic. Din dragoste față de folclor și pasiune pentru lemn am desăvârșit Durbanele Urbane, un izvor de inspirație al minților românești creative și inovatoare”, scrie Mădălin Pop pe blogul său.",https://www.notabn.ro/afaceri-mici-de-familie-un-antreprenor-face-ladite-din-lemn-in-ateleirul-familiei-sale/,2020-03-06,About The Author
710,710,notabn.ro,"Se deschide cel mai mare si important eveniment agricol din Romania, targul INDAGRA","Cel mai mare si important eveniment agricol din Romania, targul INDAGRA , organizat de catre ROMEXPO in parteneriat cu Camerele de Comert si Industrie din Romania, se va desfasura in perioada 31 octombrie – 04 noiembrie 2018, atat in interior cat si pe platformele exterioare.",https://www.notabn.ro/se-deschide-cel-mai-mare-si-important-eveniment-agricol-din-romania-targul-indagra/,2020-03-06,About The Author
711,711,notabn.ro,Ziua Mondială a Donatorului de Sânge,"În fiecare an, la nivel mondial, ziua de 14 iunie este dedicată donatorilor de sânge. Cu această ocazie, populația este sensibilizată să acorde importanță acestui gest, de a dona sânge persoanelor care au nevoie. Centrele de Transfuzie Sanguină din țară așteaptă cât mai mulți voluntari solidari cu semenii lor aflați în suferință. „Componenta cheie a unui sistem eficient de sănătate o reprezintă faptul de a putea oferi pacienților accesul la sânge și produse sanguine în cantități suficiente”, susține Organizația Mondială a Sănătății.
Ziua Mondială a Donatorului de Sânge s-a instituit în anul 2004, la Johannesburg, în Africa de Sud. Anul acesta, la nivel internațional, evenimentul s-a desfășurat la Hanoi, în Vietnam, cu sprijinul Institutului Național de Hematologie și Transfuzie de Sânge (NIHBT), iar la noi în țară, la București, de Crucea Roșie Română în colaborare cu Institutul Național de Transfuzie Sanguină și Centrul de Transfuzie Sanguină. Subiectul se referă la donarea de sânge în caz de urgență, sloganul fiind: „Donează sânge. Donează acum. Donează constant” („Give blood. Give now. Give often”). „Transfuzia de sânge este o componentă esențială a asistenței medicale de urgență”, potrivit OMS.",https://www.notabn.ro/ziua-mondiala-donatorului-de-sange/,2020-03-06,About The Author
712,712,notabn.ro,"Vlad Voiculescu: Sunt trei săptămâni de când cardul de sănătate, cu tot sistemul din spatele lui, nu mai funcționează deloc","Vlad Voiculescu, fost ministru al Sănătății în Guvernul Cioloș și membru al Biroului Național PLUS, semnalează situația gravă în care se găsește sistemul asigurărilor publice de sănătate, care gestionează funcționarea cardurilor de sănătate, în condițiile în care de mai bine de trei săptămâni se află în blocaj, asta în timp ce Guvernul PSD-ALDE nu a prezentat nici până la această oră cauzele, măsurile luate și nici cine este responsabil.
„Sunt trei săptămâni de când cardul de sănătate, cu tot sistemul din spatele lui, nu mai funcționează deloc. Bine n-a funcționat niciodată.
Niciun oficial – cu excepția nefericitului care trebuia să își ia zborul de mult din funcția de purtător de cuvânt – nu oferă nicio vorbă, nicio explicație, nicio măsură, nicio asumare, nicio demisie. Dacă se va rezolvă nu știm. Dacă le pasă nu știm.
Știm doar că, din 2012, PSD (sau hibridul USL) are frâiele Sănătății, iar în interiorul instituțiilor, putregaiul este deja insuportabil. Și mai știm ce ne spune poezia:
«Partidul e-n toate
E-n cele ce sunt
Și-n cele ce mâine vor râde la soare
E-n pruncul din leagăn
Și-n omul cărunt,
E-n viața ce veșnic nu moare» (George Lesnea)“, a scris Vlad Voiculescu pe Facebook.
După 17 zile de blocaj total în Sănătate, purtătorul de cuvânt al CNAS, Daniel Osmanovici, a declarat, la RFI, că „Oamenii mor oricum. Și cu, și fără sistem“.
În timp ce Daniel Osmanovici afirmă că medicii pot înregistra în offline toate operațiunile medicale, urmând ca după repornirea sistemului aceste operațiuni să fie înregistrate oficial, de cealaltă parte, reprezentanții medicilor de familie, contactați de RFI, au declarat că mulți medici se tem să procedeze astfel din cauza amenzilor mari care s-au dat în situații similare din trecut.
„Pe 18 iulie va fi o primă tentativă de restartare a programului”, a mai afirmat Daniel Osmanovici, precizând că s-au făcut teste de repornire a sistemului în ultimele zile.
În schimb, CNAS invocă „probleme tehnice“ în cadrul unui comunicat de presă: „Urmare a unor probleme tehnice, care au condus la întreruperi în funcționarea Platformei Informatice a Asigurărilor de Sănătate (PIAS), serviciile medicale, medicamentele și dispozitivele medicale se acordă/se eliberează în regim off-line până la remedierea indisponibilității PIAS.
Pentru transmiterea și validarea serviciilor acordate sunt aplicabile dispozițiile art. 207-210 din H.G. 140/2018 și ale art. 39 – 42 din H.G. 155/2017:
– serviciile medicale, medicamentele și dispozitivele medicale acordate/eliberate off-line în perioada 05 iulie 2019 și până la remedierea PIAS, vor fi transmise în PIAS până la termenul de raportare a activității lunii iulie 2019.
– serviciile de îngrijiri la domiciliu/paliative la domiciliu acordate off-line în perioada 24 iunie 2019 și până la remedierea PIAS, vor fi transmise în PIAS până la termenul de raportare a activității lunii iunie/iulie 2019, după caz.
– raportarea lunară a serviciilor medicale, medicamentelor și dispozitivelor medicale acordate/eliberate în luna iunie 2019, se va efectua în cursul lunii iulie 2019, după remedierea PIAS.
În acest sens, pentru perioada/perioadele în care au fost constatate întreruperi în funcționarea PIAS, președintele CNAS va emite Ordin, conform prevederilor legale mai sus menționate, care se publică pe pagina de web a CNAS”.",https://www.notabn.ro/vlad-voiculescu-sunt-trei-saptamani-de-cand-cardul-de-sanatate-cu-tot-sistemul-din-spatele-lui-nu-mai-functioneaza-deloc/,2020-03-06,About The Author
713,713,notabn.ro,USR va semna acordul propus de președintele Iohannis,"USR va semna acordul propus de președintele Iohannis pentru anularea modificărilor făcute de PSD, ALDE și UDMR legislației din justiție.
”USR își păstrează consecvența din ultimii 3 ani de zile în care a luptat în Parlament și în stradă pentru a împiedica subminarea independenței justiției de către coaliția toxică de la guvernare și va semna acordul propus de președintele Iohannis. Justiția rămâne în continuare prioritatea zero a țării noastre, pentru a ne asigura că România rămâne pe parcursul european”, a declarat președintele USR Dan Barna.
USR a depus deja în Parlament un proiect de lege care transpune recomandările Comisiei de la Veneția în legile justiției, iar dacă există un acord politic acesta poate fi adoptat în perioada imediat următoare astfel încât sistemul de justiție să își recapete stabilitatea, iar România să își recupereze credibilitatea în fața partenerilor externi.
USR susține, de asemenea, o reformă constituțională care să cuprindă întrebările de la referendumul pentru justiție al președintelui Iohannis, dar și inițiativa Fără penali în funcții publice, care a fost semnată de peste un milion de cetățeni. De altfel, USR militează pentru o reformă constituțională mai amplă, care să includă de exemplu depolitizarea CCR, o instituție cu rol fundamental în statul român care și-a abandonat misiunea de a apăra legea, sub presiunile PSD-ALDE.",https://www.notabn.ro/usr-va-semna-acordul-propus-de-presedintele-iohannis/,2020-03-06,About The Author
714,714,notabn.ro,9 mai-zi plină de semnificații istorice,"Ziua de 9 mai are o mulțime de semnificații istorice pentru noi românii. În 1877 România și-a dobândit independența, momentul fiind unul dintre cele mai mari din istoria noastră.
Apărarea independenţei şi a libertăţii patriei a reprezentat din totdeauna o valoare supremă pentru poporul nostru. Pentru aceasta, înaintaşii noştri au purtat grele bătălii începând din epoca veche, continuând cu epoca medie, modernă şi contemporană, împotriva năvălitorilor străini, a regatelor şi imperiilor vremii. Inaugurând epoca modernă, secolul revoluţiilor (1784-1878) a descătuşat energiile poporului român, asigurând depăşirea tuturor obstacolelor ridicate de cercurile ultraconservatoare externe. Înaintând pe calea deschisă de răscoalele şi revoluţiile din 1784, 1821,1848-1849, naţiunea română a realizat, prin actul energic din ianuarie 1859, Unirea Moldovei cu Ţara Românească (Muntenia şi Oltenia) şi a pus bazele statului modern, România, sub domnia lui Alexandru Ioan Cuza.
În zilele de 28/29 aprilie / 10/11 mai, Parlamentul României a adoptat o moţiune prin care s-a declarat starea de război cu Imperiul Otoman. După numeroase iniţiative economice, diplomatice şi de apărare, menite a consolida statul modern, Sesiunea extraordinară a Adunării Deputaţilor a proclamat, la data de 9/17 mai 1877, printr-un act legitim de voinţă şi autodeterminare naţională, independenţa de stat a României. Ministrul de externe, Mihail Kogălniceanu, interpelat de deputatul Nicolae Merfe, a declarat în faţa adunării: „Suntem independenţi, suntem naţiune de sine stătătoare…, suntem o naţiune liberă şi independentă”. O interpelare asemănătoare a venit şi de la Senat, în ziua de 10/22 mai, din partea senatorului Alexandru Orăscu, la care Mihail Kogălniceanu a dat un răspuns asemănător celui de la Cameră: „Declarăm dar, că de aici încolo ne aşteptăm la o viaţă independentă, la o viaţă de sine stătătoare…”.
Proclamarea independenţei a fost salutată cu entuziasm de toţi locuitorii ţării, dar şi de românii din provinciile istorice aflate încă sub dominaţie străină. Adeziunea largă, de masă, la actul din 9/21 mai 1877, care însemna realizarea unuia dintre idealurile urmărite prin secole de înaintaşi, a stat la temelia sprijinului neprecupeţit acordat de întreaga noastră naţiune oştirii române, angajate în războiul menit să consacre independenţa deplină a ţării.
9 mai – Ziua Europei
După încheierea celui de-al doilea război mondial, mai multe personalităţi marcante ale vieţii politice europene au fost preocupate de crearea unor instituţii pentru apărarea păcii şi prevenirea izbucnirii unor noi conflicte armate.
9 mai 1950 este considerată ziua de naştere a Uniunii Europene. Din iniţiativa lui Jean Monett, consilier pe probleme economice şi om politic francez şi a lui Robert Schuman, eminent jurist şi ministrul afacerilor externe al Franţei, în perioada 1948-1952, a fost prezentată Declarația Schuman, planul care propunea cancelarului Germaniei din perioada 1949-1963, Konrad Adenauer, exercitarea unui control comun asupra producţiei de cărbune şi oţel, materiile prime cele mai importante pentru industria armamentului. Ideea de bază era aceea că o ţară care nu deţine controlul asupra producţiei de cărbune şi oţel nu va avea mijloacele necesare pentru a lupta într-un război.
Ultima amendare a bazelor constituţionale ale Uniunii Europene a fost făcută prin Tratatul de la Lisabona, care a intrat în vigoare la data de 1 decembrie 2009.
Uniunea Europeană funcționează printr-un sistem de instituții supranaționale independente și interguvernamentale, care iau decizii prin negociere între cele 28 de state membre.
România a aderat la principiile Uniunii Europene în anul 1995, iar la 25 aprilie 2005 statele membre i-au confirmat adeziunea, fiind primită, împreună cu Bulgaria, la 1 ianuarie 2007, în Uniunea Europeană.
De asemenea, astăzi Europa sărbătorește Ziua Victoriei, ca o zi care simbolizează încheierea războiului. O zi care ne amintește cât de important este să susținem și să consolidăm principiile care guvernează și care garantează libertatea și democrația în lume.",https://www.notabn.ro/9-mai-zi-plina-de-semnificatii-istorice/,2020-03-06,About The Author
715,715,notabn.ro,Dezbaterea anunțată pentru marți de președintele Klaus Iohannis va fi găzduită de Școala Națională de Studii Politice și Administrative la Biblioteca Centrală Universitară,"Dezbaterea anunțată de președintele Klaus Iohannis pentru ziua de marți, la care vor participa jurnaliști și politologi, va fi găzduită de Școala Națională de Studii Politice și Administrative (SNSPA), respectiv în Aula Bibliotecii Centrale Universitare “Carol I”, anunță SNSPA într-un comunicat. Potrivit sursei citate, detaliile dezbaterii din 19 noiembrie vor fi comunicate public imediat după ce acestea vor fi agreate de toate părțile implicate în organizarea acestui eveniment.
Comunicatul integral al SNSPA
Școala Națională de Studii Politice și Administrative (SNSPA) și-a manifestat deschiderea de a asigura un spațiu neutru de desfășurare a unei dezbateri, în contextul apropierii celui de-al doilea tur al alegerilor prezidențiale din România, pentru buna informare a opiniei publice și pentru cultura democratică a societății românești.
Având în vedere anunțul public al candidatului PNL de a organiza o dezbatere cu formatori de opinie, reprezentanți ai mass-media și politologi și în urma dialogului cu echipa de campanie a candidatului Klaus IOHANNIS, propunerea SNSPA a fost agreată.
Evenimentul va avea loc marți, 19 noiembrie 2019, într-un spațiu neutru politic dar, în același timp, reprezentativ pentru societatea românească, respectiv în Aula Bibliotecii Centrale Universitare “Carol I”.
Subliniem încă o dată importanța comunicării publice oneste, deschise, echilibrate, care să atingă teme esențiale privind modul în care funcționează instituțiile politice din România, modul în care s-a derulat mandatul actual al Președintelui României, precum și direcțiile și prioritățile care pot contribui la viitorul țării.
Detaliile dezbaterii din 19 noiembrie vor fi comunicate public imediat după ce acestea vor fi agreate de toate părțile implicate în organizarea acestui eveniment.
Klaus Iohannis, candidatul PNL la alegerile prezidenţiale, a anunțat miercuri seara, într-o conferință de presă, că nu va participa la o dezbatere cu contracandidata sa, Viorica Dăncilă. Klaus Iohannis a anunțat însă că va organiza marți o dezbatere la care vor fi invitați politologi, jurnaliști, formatori de opinie.
Pe de altă parte, TVR i-a invitat joi, 21 noiembrie 2019, pe cei doi candidați rămași în turul doi ai alegerilor prezidențiale, Klaus Iohannis și Viorica Dăncilă, la o dezbatere electorală de minimum 100 de minute, care va fi difuzată inclusiv pe TVR Internațional și TVR Moldova.
Dacă invitația va fi acceptată de ambii candidați, TVR va oferi semnal gratuit tuturor instituțiilor media interesate. Dacă nu, TVR va organiza o dezbatere cu jurnaliști și analiști politici.",https://www.notabn.ro/dezbaterea-anuntata-pentru-marti-de-presedintele-klaus-iohannis-va-fi-gazduita-de-scoala-nationala-de-studii-politice-si-administrative-la-biblioteca-centrala-universitara/,2020-03-06,About The Author
716,716,notabn.ro,"A 95 aniversare pentru fiica lui Ion și a Anei, personajele din romanul ,,Ion”","În fostul sat Prislop, azi cartier al orașului Năsăud, trăiesc încă două dintre fiicele celelebrelor personaje Ion și Ana create de romancierul Liviu Rebreanu, în anul 1920, odată cu publicarea romanului ,,Ion”. Conform jurnalistului Ioan Lazăr, nepotul ,,Glanetașilor”, Ion și Ana, pe numele real Ion și Rodovica Boldijeri, au avut 6 copii, 3 băieți și 3 fete. Ion a trăit destul de puțin, un pic peste 40 de ani, în anul 1935, în timp ce soția sa, Rodovica a trăit până în anul 1973, atingând vârsta de 85 de ani.
Astăzi, două dintre fetele cuplului, Saveta Lazăr și Xenia Pop, trăiesc în același loc în care, cu aproape un secol în urmă, părinții lor munceau pământul, inspirând-ul pe ,,domnișorul” Liviu Rebreanu să scrie una dintre capodoperele literaturii române. Zilele trecute, Saveta Lazăr a împlinit frumoasa vârstă de 95 de ani. I-au fost cei trei fii, însoțiți de copiii și nepoții lor.
Îi urăm și noi: La mulți ani și multă sănătate!
Sursă foto: Daniel Suciu",https://www.notabn.ro/a-95-aniversare-pentru-fiica-lui-ion-si-a-anei-personajele-din-romanul-ion/,2020-03-06,About The Author
717,717,notabn.ro,"A murit Ilie Bărbulescu, fost câștigător al Cupei Campionilor Europeni cu Steaua","Ilie Bărbulescu, fostul câștigător al Cupei Campionilor Europeni din 1986 cu Steaua, a încetat din viață la vârsta de 62 de ani.
Potrivit primelor informații, fostul fundaș ar fi decedat în somn în urma unui infarct, acasă, la reședința sa din Pitești. FC Argeș, Olt Scornicești, Steaua, CS Mioveni și Callatis Mangalia sunt cluburile la care a evoluat Bărbulescu în cariera sa.
Acesta nu era cunoscut cu probleme cardiace, motiv pentru care se va deschide, conform legii, un dosar. Momentan, este așteptat rezultatul medicilor.
Decesul lui Ilie Bărbulescu a fost confirmat chiar și de pagina oficială de Facebook a celor de la FC Argeș.",https://www.notabn.ro/a-murit-ilie-barbulescu-fost-castigator-al-cupei-campionilor-europeni-cu-steaua/,2020-03-06,About The Author
718,718,notabn.ro,"Mircea Dumitru, ministru al Educaţiei în guvernul Cioloș, a fost ales preşedinte al Institutului Internaţional de Filosofie","Profesorul universitar Mircea Dumitru, rectorul Universităţii din Bucureşti, a fost ales preşedinte al International Institute of Philosophy (Institutul Internaţional de Filosofie).
Într-o postare pe facebook, Mircea Dumitru a mulţumit colegilor pentru încrederea acordată. „Zilele acestea, colegii de la International Institute of Philosophy mi-au încredinţat mandatul de Preşedinte al institutului. Pentru mine este extrem de onorant şi reprezintă, în acelaşi timp, o responsabilitate publică faţă de ceea ce este filosofia astăzi. Un filosof nu este rupt de lume, el este conectat la tot ce se întâmplă în jurul lui. De aceea, cred că Institutul trebuie să fie un mediu de dezbatere publică, în măsură să vină cu posibile soluţii la problemele grave culturale, economice şi politice pe care le traversăm cu toţii în această perioadă. Apoi, Institutul are datoria de a-i valorifica pe membrii comunităţii filosofice care, deşi provin din medii culturale foarte diverse, împărtăşesc viziuni diferite, au sensibilităţi şi temperamente filosofice distincte, cu toate acestea, sunt animaţi de dorinţa sinceră de a dezbate în mod profund, serios şi deschis, problematica culturală complexă a lumii contemporane”, scrie Mircea Dumitru.",https://www.notabn.ro/mircea-dumitru-ministru-al-educatiei-guvernul-ciolos-fost-ales-presedinte-al-institutului-international-de-filosofie/,2020-03-06,About The Author
719,719,notabn.ro,"Programul filmelor care vor rula în perioada 20 - 26 aprilie 2018 la Cinema ,,Dacia”","Echipa favorită a forțelor de ordine se întoarce, la cererea publicului, cu o mult așteptată continuare a adoratei comedii clasice… SUPER TROOPERS.
Când o dispută internațională apare la granița dintre U.S. și Canada, echipa Super Troopers – Mac, Thorny, Foster, Rabbit și Farva, este chemată să formeze un nou punct de Supraveghere a Autostrăzii, în zona de conflict. Urmează o acțiune de poliție cu metode de lucru neconvenționale, iar rezultatul este… SUPER TROOPERS 2.",https://www.notabn.ro/programul-filmelor-care-vor-rula-in-perioada-20-26-aprilie-2018-la-cinema-dacia/,2020-03-06,About The Author
720,720,notabn.ro,"”După ciuma lui Caragea, România lovită de pesta lui Daea”","Liberalii susţin, în moţiunea simplă pe agricultură, depusă la Camera Deputaţilor şi intitulată ”După ciuma lui Caragea, România lovită de pesta lui Daea”, că, în cei 2 ani de când a fost numit ministru, Petre Daea a demonstrat că este incapabil să se ridice la înălţimea funcţiei sale, gestionând dezastruos prevenţia, combaterea şi eradicarea pestei porcine africane în România.
„Aşa-zisele acţiuni întreprinse de ministrul Petre Daea, de la apariţia primului focar de pestă porcină africană în România (iulie 2017) şi până în prezent, au demonstrat că acesta nu dispune de calităţile, cunoştinţele, devotamentul şi responsabilitatea necesare unui ministru în funcţie. Actuala moţiune simplă vine să sancţioneze gravele derapaje din domeniul securităţii alimentare şi a combaterii epizotiilor, atribut al ministrului conform Hotărârii de Guvern nr. 830/2016. Din momentul în care a apărut primul focar de pestă porcină africană în România, am auzit de la actualul ministru al Agriculturii doar scuze şi motivaţii despre cum nu poate sau de ce nu poate să acţioneze, pasând întreaga responsabilitate fie Autorităţii Naţionale Sanitar Veterinare şi pentru Siguranţa Alimentelor, fie medicilor veterinari, fie Comitetului naţional pentru situaţii speciale de urgenţă, fie centrelor locale de combatere a bolilor, fie prefecţilor din judeţele respective”, precizează semnatarii moţiunii.
Iniţiatorii moţiunii menţionează că harta evoluţiei pestei porcine africane în Europa arată că România este ţara cea mai afectată de această epidemie, peste 70% din numărul focarelor din Uniunea Europeană fiind înregistrate în România.
„Dezinteresul, ignoranţa, lipsa asumării de responsabilităţi, bâlbâiala autorităţilor, tardivitatea aplicării unor măsuri, blocarea luării unor măsuri, ascunderea probelor, dezinformările publice, neimplicarea unor factori instituţionali care aveau obligaţii legale în gestionarea crizei au generat haos şi au condus la neîncrederea populaţiei, a crescătorilor, a fermierilor şi a tuturor celor afectaţi, în autorităţi şi în măsurile luate de acestea. Era obligatoriu, domnule ministru, ca încă de la apariţia virusului, în vara lui 2017, să demaraţi, în regim de urgenţă, o acţiune de informare corectă a proprietarilor de porcine, a celor din industria de profil, a întregii populaţii cu privire la măsurile ce se impun a fi luate, a obligaţiilor ce le revin, precum şi despre gravitatea consecinţelor nerespectării acestor măsuri”, se arată în moţiune.
Liberalii menţionează că lipsa de acţiune şi viziune a ministrului Agriculturii a contribuit semnificativ la răspândirea fulgerătoare a epidemiei, fiind afectate la acest moment, la nivel naţional, 13 judeţe, iar numărul localităţilor depăşeşte 200.
„În toate aceste zone, pentru prevenirea răspândirii virusului, singura măsură luată a fost uciderea a peste 250.000 de suine. Nu s-a recurs la măsuri de biosecurizare a fermelor comerciale prin organizarea de cordoane epidemiologice şi nici la securizarea traseelor rutiere către centrele de abatorizare pentru valorificarea animalelor sacrificate voluntar de necesitate. (…) De ce nu s-au procurat încă din anul 2017 mijloace de incinerare, utilaje de dezinsecţie, dezinfecţie şi decontaminare, şi nu s-au stabilit locuri de îngropare predeterminate pentru eliminarea alternativă a cadavrelor care nu pot fi incinerate (pct. 4, anexa IV, Directiva 92/119/CEE), pentru a preveni contaminarea post-epidemică, contaminarea pânzei freatice şi dezgroparea cadavrelor? Din cauza pericolului afectării exploataţiilor industriale, fapt confirmat ulterior, Comisia Europeană prin Decizia 709/2016 a introdus toate judeţele afectate direct în zona roşie de restricţie şi carantină. România este singura ţară în această situaţie pentru că autorităţile române nu au putut prezenta garanţii privind măsurile luate”, mai arată iniţiatorii moţiunii.
Aceştia precizează că răspunderea pentru această situaţie gravă este şi a ministrului Petre Daea, care a scăpat din mână situaţia şi a neglijat avertismentele timpurii.
„Este inexplicabil, domnule Petre Daea, că după apariţia pestei porcine africane, în calitate de ministru al Agriculturii, nu aţi solicitat Autorităţii Naţionale Sanitar Veterinare şi pentru Siguranţa Alimentelor reluarea, în regim de urgenţă, a programului de inspecţii (examene clinice) în exploataţiile cu animale, aşa cum prevăd normele sanitare veterinare, în condiţiile în care aceste inspecţii erau vitale şi nu trebuiau stopate. (…) După ciuma lui Caragea, pesta porcină africană marca Daea este cea mai gravă epidemie care loveşte România!”, se mai menţionează în textul moţiunii.
Liberalii mai spun că nici până acum nu se cunoaşte cuantumul exact al despăgubirilor pentru pagubele cauzate de pesta porcină africană.
„Observăm, domnule ministru, că în ultima perioadă, anunţaţi triumfalist că au început plăţile pentru despăgubirea celor afectaţi de pesta porcină africană. Nu informaţi însă beneficiarii despăgubirilor şi despre măsurile pe care le gândiţi pentru a fi reluată activitatea de creştere a suinelor. Auzim că una dintre măsuri este aceea a interzicerii creşterii porcilor pe o rază de 10 km distanţă de orice fermă de suine afectată. Asta înseamnă, domnule ministru, că va fi interzisă creşterea porcilor în gospodăriile ţărăneşti de subzistenţă şi oamenii au dreptul să ştie din timp acest lucru. Asta da performanţă economică şi socială, domnule Daea!”, mai precizează iniţiatorii demersului.
Liberalii îi transmit ministrului că va rămâne în istoria României ca fiind „artizanul principal al distrugerii creşterii porcului şi industriei de profil din România”.
„Încă de la începutul mandatului, domnul ministru ne-a demonstrat că are o aplecare specială asupra metafizicii oii, iar declaraţiile sale sunt celebre: ‘Oaia este o statuie vie, oaia a descoperit înălţimile şi le-a înnobilat, lângă oaie găseşti o frunză, dar lângă frunză nu găseşti o oaie’. În acelaşi spirit, în ultima perioadă, se pare că domnia sa a identificat şi modul de pătrundere a virusului pestei porcine africane în România care ‘nu intră în ţară călare pe bicicletă sau cu paşaport’, precum şi vinovatul principal în această criză ca fiind ştiinţa. Nu mai putem asista la acest dezastru care se agravează pe zi ce trece! (…) În cei 2 ani de când a fost numit ministru al Agriculturii, domnul Daea a demonstrat că este incapabil să se ridice la înălţimea funcţiei sale. Românii nu mai au răbdare cu o astfel de abordare şi nu mai sunt dispuşi să îi acorde timp pentru îndreptare! Nu mai putem asista la acest dezastru continuu, care se adânceşte tot mai mult sub tutela ministrului Daea şi distruge agricultura românească!”, mai subliniază liberalii.",https://www.notabn.ro/dupa-ciuma-lui-caragea-romania-lovita-de-pesta-lui-daea/,2020-03-06,About The Author
721,721,notabn.ro,"S-a semnat contractul pentru Autostrada Bucureşti - Braşov, Tronson Comarnic - Braşov, LOT 2: Sector Predeal - Cristian- Racord","Astăzi, 20 mai 2019, în prezenţa premierului Viorica Dăncilă, Prim-Ministrul României şi a unor membri ai Guvernului, Ministrul Transporturilor, Răzvan Cuc şi directorul general CNAIR, Narcis Neaga au semnat contractul de finanţare pentru „Autostrada Bucureşti – Braşov, tronson Comarnic – Braşov, Lot 2: Sector Predeal – Cristian, km 162+300 – km 168+600 şi drum de legătură”.
Valoarea totală a contractului este de 202.235.177,59 lei.
Suma este defalcată, după cum urmează:
o Organismul Intermediar pentru Transport acordă o finanţare nerambursabilă de 132.589.403,37 lei (Valoarea eligibilă nerambursabilă din FEDR)
o Valoarea totală eligibilă – 155.987.533,37 lei
o Valoarea cofinanţării eligibile a Beneficiarului – 23.398.130,00 lei
o Valoarea ne-eligibilă inclusiv TVA – 46.247.644,22 lei
„România are proiecte care sunt finanţate, dar avem nevoie şi de români acolo în funcţiile pe care le deţin, care să înţeleagă că aceste proiecte pot să fie implementate”, a precizat Ministrul Răzvan Cuc.
În continuare, Ministrul Răzvan Cuc a precizat că în urma verificării stadiului lucrărilor la DN73 a constatat o mobilizare slabă a constructorului, condiţii în care a solicitat directorului general al CNAIR să rezilieze contractul.
„În urmă cu o lună făceam o vizită în Braşov şi unul dintre obiectivele pe care le-am vizitat atunci era DN 73, care începe de la Piteşti şi se termină la Braşov. Am spus constructorului respectiv că vreau să văd o mobilizare corespunzătoare pentru că este un contract semnat încă din 2011, un contract pe fonduri, un contract care trebuie implementat şi nu mai avem de ce să aşteptăm şi să tergiversăm din cauza unei proaste mobilizări a unor constructori care nu au înţeles că în România nu se vine doar cu o mapă şi cu un laptop, ci trebuie să ai şi utilaje, şi forţă de muncă angajată în România. Aşadar, conform graficului pe care firma respectivă şi l-a asumat la vizita precedentă, trebuia în acest moment să aibă în şantier 190 de muncitori şi 71 de utilaje. Azi dimineaţă m-am dus să inspectez, am constatat cu stupoare că în şantier erau 11 utilaje şi doar 20 de muncitori. Acest mod de a se mobiliza,doar când se anunţă vizita ministrului, nu mai poate fi tolerat. Ori lucrează aşa cum şi-au asumat în contracte, ori, dacă nu, aşa cum am spus şi până acum, vor pleca acasă (…) Domnule director Neaga, vă rog frumos să reziliaţi contractul acestei firme neserioase şi ştiţi care sunt următorii paşi pe care trebuie să-i urmaţi’ a declarat Ministrul Transporturilor, Răzvan Cuc.
BIROUL DE PRESĂ MT",https://www.notabn.ro/s-a-semnat-contractul-pentru-autostrada-bucuresti-brasov-tronson-comarnic-brasov-lot-2-sector-predeal-cristian-racord/,2020-03-06,About The Author
722,722,notabn.ro,"Ministrul Justiţiei, Tudorel Toader: ""Voi declanşa procedura de numire a noului procuror general al României""","„Voi merge la minister şi voi declanşa procedura de numire a noului procuror general. La finalul lunii aprilie îi expiră mandatul (lui Augustin Lazăr – n.r.) şi procedura se derulează între timp şi în felul acesta, până la expirarea perioadei, vom avea un nou procuror general”, a declarat Tudorel Toader la ieşirea din sediul Parchetului de pe lângă Înalta Curte de Casaţie şi Justiţie, conform Agerpres.
Întrebat dacă magistratul Corina Mândrilă de la Curtea de Apel Bucureşti este agreat pentru postul de procuror general al României, Toader a explicat că nu pot exista favoriţi la acest moment, în contextul în care procedura de numire nu a fost declanşată încă.
Despre vizita sa la Parchetul instanţei supreme, ministrul a explicat că a avut întâlniri cu preşedintele Asociaţiei Procurorilor din România, Elena Iordache, şi cu Bogdan Licu, adjunct al procurorului general al României şi că pe agenda sa nu s-a numărat şi o întâlnire cu actualul procuror general al României, Augustin Lazăr.",https://www.notabn.ro/ministrul-justitiei-tudorel-toader-voi-declansa-procedura-de-numire-a-noului-procuror-general-al-romaniei/,2020-03-06,About The Author
723,723,notabn.ro,"USR, proiect de lege pentru un vot transparent la referendum","USR a depus, miercuri, un proiect legislativ care să introducă în Legea Referendumului folosirea Sistemului Informatic de Monitorizare a Prezenţei la Vot (SIMPV). Astfel, cetăţenii României vor şti că orice referendum naţional se desfăşoară în cele mai bune condiţii şi nu vor exista fraude.
Senatoarea Florina Presadă a solicitat ca dezbaterea proiectului legislativ să fie în procedură de urgenţă.
USR reclamă că Guvernul Dăncilă a emis o Ordonanţa de Urgenţă care completează legea privind organizarea referendumului cu prevederile legii 208/2015 (cea privind alegerile parlamentare) dar a exclus în mod special folosirea sistemului informatic de monitorizare a prezenţei la vot şi de prevenire a votului ilegal.
„PSD nu a fost niciodată cu adevărat preocupat de soarta acestui referendum. Dacă era, ar fi iniţiat proiectele legislative care să permită desfăşurarea unui referendum corect. Au dat OUG în ultimul ceas pentru a pune în acord legea referendumului cu alte prevederi în materie, mai puţin sistemul ce permite verificarea prezentei la vot şi evitarea votului multiplu. Adică fix ce era mai important. Prin bănuielile deja existente cu privire la corectitudinea procesului de vot, din cauza lipsei SIMPV, PSD subminează acest referendum”, transmite senatoarea USR Florina Presadă, iniţiatoarea proiectului.
USR aminteşte că SIMPV a fost utilizat cu succes la alegerile locale şi parlamentare din anul 2016, dar AEP nu poate implementa sistemul din cauza timpului scurt în care se va organiza referendumul pentru redefinirea familiei în Constituţie.
USR atrage atenţia că absenţa sistemului informatic va face ca referendumul să fie afectat de suspiciuni privind votul multiplu sau frauda la urne, mai ales având în vedere antecedentele penale ale lui Liviu Dragnea.
Urgenţa adoptării acestei propuneri legislative iniţiate de USR este dată de apropierea unor referendumuri naţionale de revizuire a Constituţiei, declanşate ca urmare a exercitării dreptului de iniţiativă legislativă de către cetăţeni, asigurarea corectitudinii acestora şi a încrederii depline în procesul de vot fiind esenţială pentru societatea românească",https://www.notabn.ro/usr-proiect-de-lege-pentru-un-vot-transparent-la-referendum/,2020-03-06,About The Author
724,724,notabn.ro,Temperaturi negative și strat de zăpadă în tot județul Bistrița-Năsăud,"Conform datelor puse la dispoziţie de Sistemul de Gospodărire al Apelor Bistriţa-Năsăud cea mai scăzută temperatură înregistrată noaptea trecută în judeţul nostru a fost de -6,0 gr.C la Piatra Fântânele. În municipiul Bistriţa la ora 6.00, mercurul din termometre indica o valoare de -1,7 gr.C, în timp ce temperatura maximă din județ a fost de -0,4 gr.C la Telciu.
În ultimele 24 de ore în județul Bistrița-Năsăud precipitația maximă a fost de 12,0 l/mp. la Baraj Colibița, grosimea maximă a stratului de zăpadă fiind de 8 centimetri la Chiraleș și Șieuț. La Baraj Colibița și Budacu de Jos stratul de zăpadă măsoară 6 centimetri, la Salva și Domnești 5 centimetri, în timp ce la Bistrița stratul de zăpadă măsoară 4 centimetri.
Personalul de specialitate al Sistemului de Gospodărire al Apelor Bistrița-Năsăud supraveghează în permanență situația pe cursurile de apă, unde pot fi observate fenomente precum gheață la mal.",https://www.notabn.ro/temperaturi-negative-si-strat-de-zapada-in-tot-judetul-bistrita-nasaud/,2020-03-06,About The Author
725,725,notabn.ro,Bibliobuzul a dus cărți elevilor de la școlile din Dumbrăvița și Hălmăsău,"Biblioteca Județeană „George Coșbuc” Bistrița-Năsăud a organizat vineri, 23 februarie, o nouă deplasare a bibliobuzului în mijlocul elevilor din comunități mărginașe ale județului, iar primul popas a fost făcut la Școala Gimnazială „Theodor Cotuțiu” din Dumbrăvița. Elevii și profesorii de aici au așteptat momentul cu nerăbdare.
„Eu mi-am ales Basme românești! Iar eu mi-am ales Călătoria cu cartea! Iar eu mi-am ales Amintiri din copilărie! Noi suntem în clasa a doua și ne place să citim. Este prima dată când vine bibliobuzul la noi și ne bucurăm foarte mult!” ne-au mărturisit David, Cristi și Andrei. Văzându-și elevii încântați de cărțile pe care le țineau în mână, profesoara lor era numai un zâmbet. „Ne bucurăm că a ajuns și la noi biblioteca, pentru că aveam de citit pentru concursul din luna iunie și chiar ne prind foarte bine aceste cărți!” (Alina Vințe).
Elevii din clasele gimnaziale au avut alte preferințe: Cartea cunoașterilor (C-tin von Barloewen), Talismanul norocos (Nicholas Sparks ), Cioburi de stele (Annie Kaufman), Cavalerii de smarald (Anne Robillard) ș.a. „Ne vom face timp să citim aceste cărți! ” au promis elevii, care le-au cerut bibliotecarelor Rodica Linul și Simona Pasere să revină și cu alte titluri peste o lună, cel mult două.
„Pentru noi cel mai important lucru este să vedem că vă bucurați de cărțile pe care vi le-am adus! Sunt cărți care vă interesează, da? Am venit la Dumbrăvița pentru că știm că aici există o tradiție legată de cărți, de cultură. Știm că de aici au plecat câțiva scriitori importanți: Cornel Cotuțiu, Menuț Maximinian, care este și scriitor, și ziarist (al lui fratele doamnei Ana, de la bar, îi lămurește pe elevi prof. Maria Păltinean), care a scris și Cartea diuganilor, pentru că satul vostru s-a numit și Diug. Și de aici se trage, dintr-un neam de preoți din tată-n fiu, Ion Negoițescu, un foarte important scriitor, nepot al protopopului Theodor Cotuțiu. Poate că și printre voi se află viitori poeți, viitori scriitori!” i-a încurajat pe elevi să citească scriitorul Ioan Pintea, directorul BJGC BN.
De la Dumbrăvița, bibliobuzul a traversat râul Țibleș, apoi satul Spermezeu și a cotit-o spre Hălmăsău, pentru a schimba cărțile duse elevilor de acolo în luna decembrie. Fiindcă era trecut de amiază, cei 13 elevi din clasele primare de la școala din Hălmăsău așteptau bibliobuzul la casa parohială, familiară lor pentru că aici preotul Doru Zaharie a amenajat o foarte frumoasă bibliotecă și sală de lectură.
„Eu am citit Cartea Junglei” începe să ne povestească Larisa. În ea este vorba despre un copil care avea prieteni animalele din junglă, care, la un moment dat l-au sfătuit să se întoarcă în lumea oamenilor”. „Eu am citit Emil și detectivii, în care este vorba despre un băiat care pornește la drum spre Berlin, unde avea rude. Și povestește ce a făcut el acolo” ne spune Darius. Apoi, Anișoara-Denisa din clasa a treia ne povestește ce a citit din cartea Basme nemuritoare. După care, îndrumați de învățătoarea Maria Bolboș, elevii predau cărțile împrumutate la precedenta vizită a bibliobuzului și își aleg altele, din rafturile bibliotecii rulante. „Din decembrie copiii au citit mai mult și lucrul acesta mă ajută enorm la clasă. Copiii au acum un jurnal de lectură”, ne spune învățătoarea clasei simultane în care învață cei 13 copii de la Școala Primară din Hălmăsău.
Vizităm biblioteca de la etaj. „Avem o relație deosebită cu acești copii din Hălmăsău. În fiecare sâmbătă ei vin în această bibliotecă și sală de lectură, pe care am numit-o Centrul Sfântul Stelian, unde avem diverse activități creative și citim împreună, pentru că avem foarte multe cărți aici. La început, copiii nu erau pasionați de lectură, dar, prin diverse jocuri, cartea a devenit plăcută pentru ei. Înțelegeți că satul Hălmăsău, aflat la granița cu județul Maramureș, este foarte întins și pentru copii este greu să vină la școală, mai ales că unii dintre ei vin de la peste doi kilometri distanță, peste dealuri. Acuma, ei sunt fericiți că a ajuns iar bibliobuzul aici, pentru că le-ați adus chiar cărțile care sunt pe gustul lor, cărți pentru copii!”, ne spune preotul Doru Zaharie.
Următoarea destinație a bibliobuzului Bibliotecii Județene „George Coșbuc” Bistrița-Năsăud va fi Școala Gimnazială din Cormaia.
A consemnat Florin Săsărman",https://www.notabn.ro/bibliobuzul-dus-carti-elevilor-de-la-scolile-din-dumbravita-si-halmasau/,2020-03-06,About The Author
726,726,notabn.ro,Regia Autonomă Editura Didactică și Pedagogică va fi reorganizată,"Regia Autonomă Editura Didactică și Pedagogică va fi reorganizată și se va numi Societatea Editura Didactică și Pedagogică SA, care va avea ca scop îndeplinirea strategiei naționale privind editarea manualelor școlare. Potrivit proiectului, Societatea Editura Didactică și Pedagogică SA ar urma să fie societate comercială pe acțiuni cu capital integral de stat și ,,de interes național”, în subordinea Ministerului Educației. ,,Societatea Editura Didactică și Pedagogică SA are ca obiect principal de activitate editarea de: manuale școlare pentru învățământul preșcolar, primar, gimnazial, postliceal și universitar, în limba română și în limbile minorităților naționale, de lucrări pentru învățământul preșcolar; manuale pentru școli profesionale și de maiștri; tratate, lucrări de metodică și de pedagogie; lucrări în sprijinul învățământului pentru perfecționarea profesorilor și pentru activități individuale ale elevilor și studenților, originale și traduceri din alte limbi; materiale grafice în domeniul mijloacelor de învățământ, precum și alte lucrări necesare învățământului”
GUVERNUL ROMÂNIEI
H O T Ă R Â R E
privind înființarea Societății Editura Didactică și Pedagogică S.A. ca urmare a reorganizării Regiei Autonome Editura Didactică și Pedagogică
În temeiul art. 108 din Constituţia României, republicată și având în vedere prevederile art. 45, alin. (13), art. 69, alin. (4) și 94, alin. (2) lit. f) din Legea educaţiei naţionale nr. 1/2011, art. 16 și 17 din Legea nr. 15/1990 privind reorganizarea unităților economice de stat ca regii autonome și societăți comerciale, art. 1, 2 și 3 din O.G. nr. 15/1993 privind unele măsuri pentru restructurarea activității regiilor autonome, prevederile Legea societăților nr. 31/1990, republicată, prevederile O.U.G. nr. 109/2011 privind guvernanța corporativă a întreprinderilor publice, precum și art. 11, lit. c din Legea nr. 90/2001 privind organizarea și funcționarea Guvernului României și a ministerelor, cu modificările şi completările ulterioare
Guvernul României adoptă prezenta hotărâre:
ART. 1
Se înfiinţează Societatea Editura Didactică și Pedagogică S.A., societate comercială pe acţiuni cu capital integral de stat și de interes national, în subordinea Ministerului Educației Naționale, cu sediul în municipiul Bucureşti,str. Spiru Haret nr. 10-12, sectorul 1, prin reorganizarea Regiei Autonome Editura Didactică și Pedagogică care se desfiinţează.
ART. 2
(1) Societatea Editura Didactică și Pedagogică S.A. este persoană juridică română, se organizează şi funcţionează în conformitate cu dispoziţiile legale în vigoare şi cu actul constitutiv prevăzut în anexa la prezenta hotărâre.
(2) Capitalul social al Societății Editura Didactică și Pedagogică S.A. este deţinut în întregime de statul român, reprezentat de Ministerul Educației Naționale, în calitate de acţionar unic, şi este vărsat integral la data constituirii acesteia.
ART. 3
(1) Capitalul social al Societății Editura Didactică și Pedagogică S.A, este evaluat la 1.726.446 lei, conform bilanţului contabil încheiat la data de 31 decembrie 2016 şi împărţit în acţiuni nominative în număr de 75482 cu o valoare nominală de 3 lei.
(2) Societatea Editura Didactică și Pedagogică S.A. se constituie prin preluarea activului şi pasivului Regiei Autonome Editura Didactică și Pedagogică care se desfiinţează, pe baza bilanţului contabil încheiat la data de 31 decembrie 2016.
2
(3) Capitalul social al Societății Editura Didactică și Pedagogică S.A. nu cuprinde bunuri proprietate publică, prevăzute la art. 135 alin. (4) din Constituţie.
ART. 4
Societatea Editura Didactică și Pedagogică S.A. are drept scop îndeplinirea strategiei naționale privind editarea manualelor școlare.
ART. 5
(1) Societatea Editura Didactică și Pedagogică S.A. are ca obiect principal de activitate editarea de: manuale şcolare pentru învăţământul preșcolar, primar, gimnazial, postliceal şi universitar, în limba română şi în limbile minorităţilor naţionale, de lucrări pentru învăţământul preşcolar; manuale pentru şcoli profesionale şi de maiştri; tratate, lucrări de metodică şi de pedagogie; lucrări în sprijinul învăţământului pentru perfecţionarea profesorilor şi pentru activităţi individuale ale elevilor şi studenţilor, originale şi traduceri din alte limbi; materiale grafice în domeniul mijloacelor de învăţământ, precum şi alte lucrări necesare învăţământului.
(2) Societatea Editura Didactică și Pedagogică S.A. poate desfăşura complementar şi alte activităţi conexe pentru realizarea obiectului său de activitate.
(3) Societatea Editura Didactică și Pedagogică S.A va realiza manualele școlare la solicitarea directă a Ministerului Educației Naționale, pe bază de contract.
ART. 6
(1) Societatea Editura Didactică și Pedagogică S.A. se află în subordinea Ministerului Educației Naționale.
(2) Acţiunile Societății Editura Didactică și Pedagogică S.A sunt deţinute în totalitate de către stat, care îşi exercită drepturile şi obligaţiile, în calitatea sa de acţionar unic, prin Ministerul Educației Naționale.
ART. 7
(1) Societatea Editura Didactică și Pedagogică S.A. este condusă de adunarea generală a acţionarilor, constituită din reprezentanţii Ministerului Educației Naționale, şi de către un consiliu de administraţie format din 5 membri.
(2) Reprezentanţii statului în adunarea generală a acţionarilor şi membrii Consiliului de administraţie ai Societății Editura Didactică și Pedagogică S.A. sunt numiţi şi eliberaţi din funcţie prin ordin al ministrului educației naționale.
(3) Conducerea executivă a Societății Editura Didactică și Pedagogică S.A. este asigurată de un director general.
(4) Atribuţiile adunării generale a acţionarilor şi ale consiliului de administraţie sunt prevăzute în actul constitutiv al Societății Editura Didactică și Pedagogică S.A.
ART. 8
La data intrării în vigoare a prezentei hotărâri Societatea Editura Didactică și Pedagogică S.A. preia toate drepturile şi va fi ţinută de toate obligaţiile Regiei Autonome Editura Didactică și Pedagogică, în măsura în care, potrivit reglementărilor legale sau contractuale, acestea nu se sting, şi se substituie în toate litigiile în curs ale Regiei Autonome Editura Didactică și Pedagogică.
ART. 9
Finanţarea programelor de investiţii şi de retehnologizare ale Societății Editura Didactică și Pedagogică S.A. se asigură din surse proprii, din credite bancare şi din alte surse atrase.
ART. 10
(1) Personalul Societății Editura Didactică și Pedagogică S.A. va fi preluat în totalitate de la Regia Autonomă Editura Didactică și Pedagogică fără să le fie afectate drepturile avute la data preluării.
3
(2) Societatea Editura Didactică și Pedagogică S.A. poate negocia un contract colectiv de muncă potrivit legii.
ART. 11
Anexa face parte integrantă din prezenta hotărâre.
ART. 12
Pe data intrării în vigoare a prezentei hotărâri se abrogă Hotărârea Guvernului nr. 645/1991 privind înfiinţarea Regiei Autonome ,,Editura Didactica şi Pedagogică” pentru editarea manualelor şcolare, a manualelor universitare şi a altor lucrări destinate învăţământului, republicată.
PRIM-MINISTRU
MIHAI TUDOSE
4
ANEXA
ACTUL CONSTITUTIV
al Societății Editura Didactică și Pedagogică S.A.
CAP. 1
Denumirea, forma juridică, sediul, durata
ART. 1
Denumirea
(1) Denumirea Societății este Societatea Editura Didactică și Pedagogică S.A.
(2) În toate actele, facturile, scrisorile sau publicaţiile şi în alte acte emanând de la Societatea Editura Didactică și Pedagogică S.A. se menţionează denumirea acesteia, precedată sau urmată de cuvintele ,,societate pe acţiuni” sau de iniţialele S.A., capitalul social, din care cel efectiv vărsat potrivit ultimului bilanţ contabil aprobat, sediul, numărul de înmatriculare în registrul comerţului şi codul fiscal.
ART. 2
Forma juridică
Societatea Editura Didactică și Pedagogică S.A. este persoană juridică română cu capital integral de stat, de interes național având forma juridică de societate pe acţiuni, şi îşi desfăşoară activitatea în conformitate cu legile române şi cu prezentul act constitutiv.
ART. 3
Sediul
(1) Sediul Societății Editura Didactică și Pedagogică S.A. este în municipiul Bucureşti, str. Spiru Haret, nr. 12 sectorul 1.
(2) Sediul Societatății Comercială Editura Didactică și Pedagogică S.A. poate fi schimbat în altă localitate din România, pe baza hotărârii adoptate de adunarea generală a acţionarilor, potrivit legii.
(3) Societatea Editura Didactică și Pedagogică S.A.va putea înfiinţa subunităţi fără personalitate juridică, cu aprobarea adunării generale a acţionarilor.
ART. 4
Durata
Durata Societății Editura Didactică și Pedagogică S.A. este nelimitată, cu începere de la data înmatriculării ei în registrul comerţului.
CAP. 2
Scopul şi obiectul de activitate
ART. 5
Scopul
Societatea Editura Didactică și Pedagogică S.A. are ca scop îndeplinirea strategiei naţionale privind editarea manualelor școlare.
ART. 6
Obiectul de activitate
Societatea Editura Didactică și Pedagogică S.A. are ca obiect principal de activitate editarea și comercializarea pe piața internă sau externă de:
a) manuale şcolare pentru învăţământul preprimar, primar, gimnazial, postliceal şi universitar, în limba română şi în limbile minorităţilor naţionale, de lucrări pentru învăţământul preşcolar;
b) manuale pentru şcoli profesionale şi de maiştri;
c) tratate, lucrări de metodică şi de pedagogie;
d) lucrări în sprijinul învăţământului pentru perfecţionarea profesorilor şi pentru activităţi individuale ale elevilor şi studenţilor, originale şi traduceri din alte limbi;
e) materiale grafice în domeniul mijloacelor de învăţământ, precum şi alte lucrări necesare învăţământului;
5
f) manuale pentru învățământul special.
CAP. 3
Capitalul social, acţiunile
ART. 7
Capitalul social
(1) Capitalul social iniţial al Societății Editura Didactică și Pedagogică S.A. se constituie prin preluarea activului şi pasivului Regiei Autonome Editura Didactică și Pedagogică care se desfiinţează, este evaluat la 1.726.446 lei, conform bilanţului contabil încheiat la data de 31 decembrie 2016 şi împărţit în acţiuni nominative în număr de 75482 cu o valoare nominală de 3 lei.
(2) Capitalul social iniţial al Societății Editura Didactică și Pedagogică S.A. este în întregime subscris de statul român prin Ministerul Educației Naționale în calitate de acţionar unic şi este vărsat integral la data constituirii acesteia.
(3) Până la transmiterea acţiunilor statului către terţe persoane fizice sau juridice, române sau străine, în condiţiile legii, drepturile şi obligaţiile aferente acţiunilor aflate în proprietatea statului sunt exercitate de Ministerul Educației Naționale.
ART. 8
Reducerea sau majorarea capitalului social
Capitalul social poate fi redus sau majorat pe baza hotărârii adunării generale extraordinare a acţionarilor, în condiţiile şi cu respectarea procedurilor prevăzute de lege.
ART. 9
Acţiunile
(1) Acţiunile nominative ale Societății Editura Didactică și Pedagogică S.A. vor cuprinde toate elementele prevăzute de lege.
(2) Societatea Editura Didactică și Pedagogică S.A. va ţine evidenţa acţiunilor într-un registru numerotat, sigilat şi parafat de preşedintele consiliului de administraţie, care se păstrează la sediul acesteia.
ART. 10
Obligaţiuni
Societatea Editura Didactică și Pedagogică S.A. este autorizată să emită obligaţiuni în condiţiile legii.
ART. 11
Drepturi şi obligaţii decurgând din acţiuni
(1) Fiecare acţiune subscrisă şi vărsată de acţionari, potrivit legii, conferă acestora dreptul la un vot în adunarea generală a acţionarilor, dreptul de a alege şi de a fi aleşi în organele de conducere, dreptul de a participa la repartizarea profitului, conform prevederilor prezentului act constitutiv şi dispoziţiilor legale, respectiv alte drepturi prevăzute în actul constitutiv.
(2) Deţinerea acţiunii certifică adeziunea de drept la actul constitutiv.
(3) Drepturile şi obligaţiile legate de acţiuni urmează acţiunile în cazul trecerii lor în proprietatea altor persoane.
(4) Când o acţiune nominativă devine proprietatea mai multor persoane, nu se va înscrie transmiterea decât în condiţiile în care acestea desemnează un reprezentant unic pentru exercitarea drepturilor rezultând din acţiuni.
(5) Obligaţiile Societății Editura Didactică și Pedagogică S.A. sunt garantate cu capitalul social al acesteia, iar acţionarii răspund în limita acţiunilor pe care le deţin.
(6) Patrimoniul Societății Editura Didactică și Pedagogică S.A. nu poate fi grevat de datorii sau de alte obligaţii personale ale acţionarilor.
ART. 12
Cesionarea acţiunilor
(1) Acţiunile sunt indivizibile cu privire la Societatea Editura Didactică și Pedagogică S.A., care nu recunoaşte decât un singur proprietar pentru fiecare acţiune.
(2) Cesionarea parţială sau totală a acţiunilor este interzisă.
6
ART. 13
Pierderea acţiunilor
(1) În cazul pierderii unor acţiuni proprietarul va trebui să anunţe consiliul de administraţie şi să facă public faptul prin presă, în cel puţin două ziare de largă circulaţie. Acţiunile pierdute se anulează. Anularea lor va fi publicată în Monitorul Oficial al României, Partea a III-a.
(2) După 6 luni acţionarul va putea obţine un duplicat al acţiunilor pierdute.
CAP. 4
Adunarea generală a acţionarilor
ART. 14
(1) Reprezentanţii Ministerului Educației Naționale în adunarea generală a acţionarilor şi membrii consiliului de administraţie se numesc şi se revocă după caz, prin ordin al ministrului educației naționale.
(2) Adunarea generală a acţionarilor Societății Editura Didactică și Pedagogică S.A. este organul de conducere al acesteia, care decide asupra activităţii şi politicii ei economice.
(3) Adunările generale ale acţionarilor sunt ordinare şi extraordinare.
(4) Adunarea generală ordinară a acţionarilor are următoarele atribuţii:
a) aprobă propunerile privind strategia globală de dezvoltare, retehnologizare, modernizare, restructurare economico-financiară a Societății Editura Didactică și Pedagogică S.A..;
b) aprobă structura organizatorică a Societății Editura Didactică și Pedagogică S.A. şi numărul de posturi, precum şi normativul de constituire a compartimentelor funcţionale şi de producţie;
c) alege 3 cenzori şi 3 cenzori supleanţi, dintre care unul trebuie să fie expert contabil autorizat sau contabil autorizat;
d) alege consiliul de administraţie conform prevederilor Legii nr. 31/1990 privind societăţile comerciale, republicată, cu modificările ulterioare, îl descarcă de gestiune şi îl revocă;
e) stabileşte, după caz, nivelul salariilor sau al indemnizaţiilor lunare ale membrilor consiliului de administraţie, precum şi indemnizaţiile lunare ale cenzorilor;
f) aprobă bugetul de venituri şi cheltuieli şi, după caz, programul de activitate pentru exerciţiul financiar următor;
g) aprobă bilanţul contabil şi contul de profit şi pierderi, după analizarea rapoartelor consiliului de administraţie şi cenzorilor;
h) aprobă repartizarea profitului conform legii;
i) hotărăşte cu privire la folosirea dividendelor aferente acţiunilor gestionate, pentru restructurare şi dezvoltare;
j) hotărăşte cu privire la contractarea de împrumuturi bancare pe termen lung, inclusiv a celor externe, stabileşte competenţele şi nivelul de contractare a împrumuturilor bancare curente, a creditelor comerciale şi a garanţiilor acestora, inclusiv prin gajarea acţiunilor, potrivit legii;
k) analizează rapoartele consiliului de administraţie privind stadiul şi perspectivele referitoare la profit şi la dividende, poziţia pe piaţa internă şi internaţională, nivelul tehnic, calitatea, forţa de muncă, protecţia mediului, relaţiile cu clienţii;
l) se pronunţă asupra gestiunii administratorilor şi asupra modului de recuperare a prejudiciilor produse de aceştia Societății Editura Didactică și Pedagogică S.A..;
m) hotărăşte cu privire la ipotecarea, gajarea şi închirierea unor active, care nu fac parte din domeniul public;
n) aprobă Regulamentul de organizare şi funcţionare a Societății Editura Didactică și Pedagogică S.A.;
o) încheie contractul de administrare cu membrii consiliului de administraţie;
p) hotărăşte, asupra constituirii comisiei de selecţie a managerului general.
(5) Adunarea generală extraordinară a acţionarilor hotărăşte:
a) schimbarea formei juridice;
b) mutarea sediului;
7
c) schimbarea obiectului de activitate;
d) prelungirea duratei;
e) majorarea capitalului social;
f) reducerea capitalului social sau reîntregirea lui prin emisiuni de noi acţiuni;
g) fuziunea cu alte societăţi sau divizarea Societății Editura Didactică și Pedagogică S.A.;
h) dizolvarea anticipată;
i) conversia unei categorii de obligaţiuni în alte categorii;
j) emisiunea de obligaţiuni.
ART. 15
Convocarea adunării generale a acţionarilor
(1) Adunarea generală a acţionarilor se convoacă de către preşedintele consiliului de administraţie.
(2) Adunările generale ordinare ale acţionarilor au loc cel puţin o dată pe an, în cel mult 3 luni de la încheierea exerciţiului financiar, pentru examinarea bilanţului contabil şi a contului de profit şi pierderi pe anul precedent şi pentru stabilirea programului de activitate şi a bugetului de venituri şi cheltuieli pe anul în curs.
(3) Convocarea va fi publicată în Monitorul Oficial al României, Partea a IV-a, şi într-un ziar de largă circulaţie.
(4) Convocarea va cuprinde locul şi data ţinerii adunării generale a acţionarilor, precum şi ordinea de zi, cu menţionarea explicită a tuturor problemelor care vor face obiectul acesteia.
(5) Când pe ordinea de zi figurează propuneri pentru modificarea actului constitutiv, convocarea trebuie să cuprindă textul integral al propunerilor.
(6) Adunarea generală a acţionarilor se întruneşte la sediul Societății Editura Didactică și Pedagogică S.A. sau în alt loc indicat în convocare.
ART. 16
Organizarea adunării generale a acţionarilor
(1) În ziua şi la ora menţionate în convocare, şedinţa adunării generale a acţionarilor se va deschide de către preşedintele consiliului de administraţie sau, în lipsa lui, de cel desemnat de acesta.
(2) Adunarea generală a acţionarilor va alege, dintre acţionarii prezenţi 1 secretar care va verifica lista de prezenţă a acţionarilor, indicând capitalul social pe care îl reprezintă fiecare şi îndeplinirea tuturor formalităţilor cerute de lege şi actul constitutiv pentru ţinerea şedinţei.
(3) Procesul-verbal al adunării generale a acţionarilor va fi semnat de persoana care a prezidat şedinţa şi de secretar.
(4) Procesul-verbal va fi înseriat într-un registru sigilat şi parafat.
(5) La procesul-verbal se vor anexa actele referitoare la convocare, precum şi listele de prezenţă a acţionarilor.
(6) La şedinţele ordinare şi extraordinare ale adunării generale a acţionarilor, în care se dezbat probleme referitoare la raporturile de muncă cu personalul Societății Editura Didactică și Pedagogică S.A., pot fi invitaţi şi reprezentanţii sindicatelor şi/sau ai salariaţilor care nu sunt membri de sindicat.
ART. 17
Reprezentare
Interesele statului în cadrul Societății Editura Didactică și Pedagogică S.A. sunt reprezentate de către Ministerul Educației Naționale.
ART. 18
Exercitarea drepturilor de vot în adunarea generală a acţionarilor
(1) Hotărârile adunării generale a acţionarilor se iau prin vot deschis.
(2) Votul secret este obligatoriu pentru alegerea membrilor consiliului de administraţie şi a cenzorilor, pentru revocarea lor şi pentru luarea hotărârilor referitoare la răspunderea administratorilor.
(3) La propunerea persoanei care prezidează adunarea generală a acţionarilor sau a unui grup de acţionari prezenţi sau reprezentanţi care deţin cel puţin o pătrime din capitalul social, se va putea decide ca votul să fie secret.
8
(4) Pentru a fi opozabile terţilor, hotărârile adunării generale a acţionarilor vor fi depuse în termen de 15 zile la oficiul registrului comerţului, pentru a fi menţionate în extras în registru, şi vor fi publicate în Monitorul Oficial al României, Partea a IV-a.
(5) Hotărârile nu vor putea fi executate înainte de aducerea la îndeplinire a formalităţilor menţionate mai sus.
(6) Hotărârile luate de adunările generale ale acţionarilor în limitele legii şi ale prezentului act constitutiv sunt obligatorii chiar şi pentru acţionarii care nu au luat parte la adunare sau care au votat împotrivă.
CAP. 5
Consiliul de administraţie
ART. 19
Organizare
(1) Societatea Editura Didactică și Pedagogică S.A. este administrată de un consiliu de administraţie compus din 5 membri dintre care, în mod obligatoriu, unul este reprezentant al Ministerului Finanţelor.
(2) Membrii consiliului de administraţie sunt numiţi pentru o perioadă de 4 ani.
(3) Conducerea executivă a Societății Editura Didactică și Pedagogică S.A. este asigurată de un director general.
(4) În situaţia în care se creează un loc vacant în consiliul de administraţie, adunarea generală a acţionarilor va alege un nou administrator, în vederea ocupării locului devenit vacant. Durata pentru care este ales noul administrator pentru a ocupa locul devenit vacant va fi egală cu perioada care a rămas până la expirarea mandatului predecesorului său.
(5) Componenţa consiliului de administraţie se stabileşte de adunarea generală a acţionarilor.
(6) Consiliul de administraţie se întruneşte lunar la sediul Societății: Editura Didactică și Pedagogică S.A. sau ori de câte ori este necesar, la convocarea preşedintelui ori a cel puţin 3 membri.
(7) Consiliul de administraţie este prezidat de preşedinte, iar în lipsa acestuia, de către un membru, în baza mandatului dat de preşedinte. Preşedintele numeşte un secretar dintre membrii consiliului de administraţie sau din afara acestuia.
(8) Pentru valabilitatea deciziilor este necesară prezenţa a cel puţin 3 membri ai consiliului de administraţie, iar deciziile se iau în unanimitate.
(9) Dezbaterile se consemnează în procesul-verbal al şedinţei, care se scrie într-un registru sigilat şi parafat de preşedintele consiliului de administraţie.
(10) Dezbaterile consiliului de administraţie au loc conform ordinii de zi stabilite şi comunicate de preşedinte cu cel puţin 7 zile înainte de data ţinerii şedinţei.
(11) Procesul-verbal se semnează de către toţi membrii consiliului de administraţie şi de secretar.
(12) Pe baza procesului-verbal secretarul consiliului de administraţie redactează hotărârea acestuia, care se semnează de către preşedinte.
(13) Consiliul de administraţie poate delega prin regulamentul său de organizare şi funcţionare o parte din atribuţiile sale comitetului de direcţie şi poate recurge, de asemenea, la experţi pentru soluţionarea anumitor probleme.
(14) Deciziile comitetului de direcţie se iau cu majoritatea absolută a voturilor membrilor săi.
(15) În relaţiile cu terţii Societatea Editura Didactică și Pedagogică S.A. este reprezentată de către manager, pe baza şi în limitele împuternicirilor date de consiliul de administraţie, care semnează actele ce o angajează faţă de aceştia.
(16) Preşedintele consiliului de administraţie este obligat să pună la dispoziţie acţionarilor şi cenzorilor, la cererea acestora, toate documentele Societății Editura Didactică și Pedagogică S.A.
(17) Membrii consiliului de administraţie răspund individual sau solidar, după caz, faţă de Societatea Editura Didactică și Pedagogică S.A. pentru prejudiciile rezultate din infracţiuni sau pentru abateri de la prevederile legale, de la prezentul act constitutiv ori pentru greşeli în administrarea societăţii.
(18) În astfel de situaţii ei vor putea fi revocaţi prin hotărâre a adunării generale a acţionarilor.
(19) Membrii consiliului de administraţie vor depune o garanţie conform prevederilor legale.
9
(20) Sunt incompatibile cu activitatea de membru în consiliul de administraţie persoanele prevăzute de Legea nr. 31/1990, republicată, cu modificările ulterioare.
(21) Nu pot fi directori ai Societății Editura Didactică și Pedagogică S.A. persoanele care sunt incompatibile potrivit Legii nr. 31/1990, republicată, cu modificările ulterioare.
(22) Administratorii sunt reeligibili pentru încă un mandat.
ART. 20
Atribuţiile consiliului de administraţie
(1) Consiliul de administraţie are, în principal, următoarele atribuţii:
a) aprobă regulamentul său de organizare şi funcţionare;
b) negociază şi încheie contractul de management cu managerul sau cu echipa managerială desemnată câştigătoare a concursului de selecţie;
c) numeşte şi revocă directorii executivi ai Societății Editura Didactică și Pedagogică S.A., atunci când aceştia nu fac parte din echipa managerială;
d) aprobă nivelul garanţiilor şi modul de constituire a acestora pentru directorul general, directorii executivi ai Societății Editura Didactică și Pedagogică S.A. şi pentru persoanele care au calitatea de gestionar;
e) aprobă constituirea comitetului de direcţie, desemnează membrii acestuia şi propune adunării generale a acţionarilor remuneraţia acestora;
f) încheie acte juridice prin care să dobândească, să înstrăineze, să închirieze, să schimbe sau să constituie în garanţie bunuri aflate în patrimonial Societății Editura Didactică și Pedagogică S.A., cu excepția celor din domeniul public, cu aprobarea adunării generale a acţionarilor, atunci când legea impune această condiţie;
g) aprobă delegarea de competenţă pentru directorul general și directorii executivi ai Societății Editura Didactică și Pedagogică S.A., în vederea executării operaţiunilor acesteia;
h) aprobă încheierea oricăror contracte pentru care nu a delegat competenţă directorilor din conducerea executivă a Societății Editura Didactică și Pedagogică S.A.
i) supune anual adunării generale a acţionarilor, în termen de 90 de zile de la încheierea exerciţiului financiar, raportul cu privire la activitatea Societății Editura Didactică și Pedagogică S.A., bilanţul contabil şi contul de profit şi pierderi pe anul precedent, precum şi proiectul programului de activitate şi proiectul bugetului de venituri şi cheltuieli ale acesteia pe anul în curs;
j) convoacă adunarea generală extraordinară a acţionarilor ori de câte ori este necesar;
k) rezolvă orice alte probleme cu care a fost însărcinat de adunarea generală a acţionarilor.
CAP. 6
Comitetul de direcţie
ART. 21
(1) Consiliul de administraţie poate delega o parte din atribuţiile sale unui comitet de direcţie.
(2) Deciziile comitetului de direcţie se iau cu majoritatea absolută a voturilor membrilor săi.
CAP. 7
Gestiunea
ART. 22
Cenzorii
(1) Gestiunea Societății Editura Didactică și Pedagogică S.A. este controlată de acţionari şi de 3 cenzori aleşi de către adunarea generală a acţionarilor. Cel puţin unul dintre cenzori trebuie să fie expert contabil.
(2) În perioada în care statul deţine mai mult de 20% din capitalul social, unul dintre cenzori va fi recomandat în mod obligatoriu de Ministerul Finanţelor.
(3) Adunarea generală alege, de asemenea, 3 cenzori supleanţi care îi vor înlocui, în condiţiile legii, pe cenzorii titulari.
10
(4) Pentru a putea exercita dreptul de control, cenzorilor li se pot prezenta, la cerere, date cu privire la activitatea Societății Editura Didactică și Pedagogică S.A., la situaţia patrimoniului, a profitului şi a pierderilor.
(5) Cenzorii au următoarele atribuţii principale:
a) în cursul exerciţiului financiar verifică gospodărirea mijloacelor fixe şi a mijloacelor circulante, portofoliul de efecte, casa şi registrele de evidenţă contabilă şi informează consiliul de administraţie despre neregulile constatate;
b) la încheierea exerciţiului financiar controlează exactitatea inventarierii, a documentelor şi informaţiilor prezentate de consiliul de administraţie, în legătură cu conturile Societății Editura Didactică și Pedagogică S.A., cu bilanţul contabil şi cu contul de profit şi pierderi, prezentând adunării generale a acţionarilor un raport scris;
c) la lichidarea Societății Editura Didactică și Pedagogică S.A. controlează operaţiunile de lichidare;
d) prezintă adunării generale a acţionarilor punctul lor de vedere la propunerile de reducere a capitalului social sau de modificare a statutului şi a obiectului de activitate ale Societății Editura Didactică și Pedagogică S.A.
(6) Cenzorii sunt obligaţi, de asemenea:
a) să facă în fiecare lună şi inopinat inspecţii ale casei şi să verifice existenţa titlurilor sau a valorilor care sunt proprietate a Societății Editura Didactică și Pedagogică S.A. ori care au fost primite în gaj, cauţiune sau depozit;
b) să ia parte la adunările generale ordinare şi extraordinare ale acţionarilor, urmărind inserarea în ordinea de zi a propunerilor pe care le vor considera necesare;
c) să constate depunerea garanţiei din partea administratorilor;
d) să vegheze ca dispoziţiile legii, ale contractului de societate sau ale prezentului act constitutiv să fie îndeplinite de administratori şi lichidatori.
(7) Cenzorii se întrunesc la sediul Societății Editura Didactică și Pedagogică S.A.. şi iau decizii în unanimitate. Dacă nu se realizează unanimitatea, raportul cu divergenţe se înaintează adunării generale a acţionarilor.
(8) Cenzorii pot convoca adunarea generală a acţionarilor, dacă aceasta nu a fost convocată de către consiliul de administraţie, în cazul în care capitalul social s-a diminuat cu mai mult de 10% timp de 2 ani consecutivi (cu excepţia primilor 2 ani de la constituirea Societății Editura Didactică și Pedagogică S.A., sau ori de câte ori consideră necesar pentru alte situaţii privind încălcarea dispoziţiilor legale şi statutare).
(9) Atribuţiile cenzorilor, precum şi drepturile şi obligaţiile acestora se completează cu dispoziţiile legale în domeniu.
(10) Cenzorii şi cenzorii supleanţi se numesc pe o perioadă de maximum 3 ani şi pot fi realeşi; numărul cenzorilor trebuie să fie impar.
(11) Sunt incompatibile cu calitatea de cenzor persoanele care intră sub incidenţa prevederilor Legii nr. 31/1990, republicată, cu modificările ulterioare.
(12) Cenzorii sunt obligaţi să depună înainte de începerea activităţii o garanţie egală cu o treime din garanţia prevăzută pentru membrii consiliului de administraţie.
(13) În caz de deces, împiedicare fizică sau legală, încetare sau renunţare la mandat a unui cenzor, cenzorul supleant cel mai în vârstă îl înlocuieşte.
(14) Dacă, în acest mod, numărul cenzorilor nu se poate completa, cenzorii rămaşi numesc altă persoană în locul devenit vacant, până la prima întrunire a adunării generale a acţionarilor.
(15) În cazul în care nu mai rămâne în funcţie nici un cenzor, consiliul de administraţie va convoca adunarea generală a acţionarilor, care va proceda la numirea altor cenzori.
(16) Cenzorii vor consemna într-un registru special deliberările, precum şi constatările făcute în exerciţiul mandatului lor.
(17) Revocarea cenzorilor se va putea face numai de către adunarea generală a acţionarilor.
CAP. 8
Activitatea
11
ART. 23
Finanţarea activităţii proprii
Pentru îndeplinirea obiectului său de activitate şi în conformitate cu atribuţiile stabilite, Societatea Editura Didactică și Pedagogică S.A. utilizează sursele de finanţare constituite în conformitate cu legea, credite bancare şi alte surse financiare.
ART. 24
Exerciţiul financiar
Exerciţiul financiar începe la 1 ianuarie şi se încheie la 31 decembrie ale fiecărui an. Primul exerciţiu financiar începe la data constituirii Societații Comerciale Editura Didactică și Pedagogică S.A.
ART. 25
Personalul
(1) Directorul general are comepetența generală de numire și eliberare din funcție a personalului Societății Editura Didactică și Pedagogică S.A.
(2) Plata salariilor şi a impozitelor aferente, a cotelor de asigurări sociale, precum şi a altor obligaţii faţă de bugetul de stat se va face potrivit legii.
(3) Drepturile şi obligaţiile personalului Societății Editura Didactică și Pedagogică S.A. se stabilesc de către consiliul de administraţie prin regulamentul de organizare şi funcţionare şi prin regulamentul de ordine interioară ale acesteia.
(4) Drepturile de salarizare şi celelalte drepturi de personal ale salariaților se stabilesc pe baza unei grile de salarizare aprobate în consiliul de administrație.
ART. 26
Amortizarea mijloacelor fixe
Consiliul de administraţie stabileşte, în condiţiile legii, modul de amortizare a mijloacelor fixe.
ART. 27
Evidenţa contabilă şi bilanţul contabil
(1) Societatea Editura Didactică și Pedagogică S.A. va ţine evidenţa contabilă în lei şi va întocmi anual bilanţul contabil şi contul de profit şi pierderi, având în vedere normele metodologice elaborate de către Ministerul Finanţelor.
(2) Bilanţul contabil şi contul pe profit şi pierderi vor fi publicate în Monitorul Oficial al României, Partea a IV-a, conform prevederilor legale.
ART. 28
Calculul şi repartizarea profitului
(1) Profitul Societății Editura Didactică și Pedagogică S.A. se stabileşte pe baza bilanţului contabil aprobat de către adunarea generală a acţionarilor. Profitul impozabil se stabileşte în condiţiile legii. Profitul rămas după plata impozitului va fi repartizat, conform hotărârilor adunării generale a acţionarilor şi dispoziţiilor legale în vigoare, pentru constituirea de fonduri destinate dezvoltării, investiţiilor, modernizării sau altor asemenea fonduri, precum şi pentru fondul cuvenit acţionarilor pentru plata dividendelor.
(2) Societatea Editura Didactică și Pedagogică S.A. îşi constituie fondul de rezervă şi alte fonduri în condiţiile legii.
(3) Plata dividendelor cuvenite acţionarilor se face de către Societatea Editura Didactică și Pedagogică S.A., în condiţiile legii, după aprobarea bilanţului contabil de către adunarea generală a acţionarilor.
(4) În cazul înregistrării de pierderi, adunarea generală a acţionarilor va analiza cauzele şi va hotărî în consecinţă.
(5) Suportarea pierderilor de către acţionari se va face proporţional cu aportul la capitalul social şi în limita capitalului subscris.
ART. 29
Registrele
Societatea Editura Didactică și Pedagogică S.A. ţine registrele prevăzute de lege.
12
CAP. 9
Asocierea
.
ART. 30
Modificarea formei juridice
Societatea Editura Didactică și Pedagogică S.A. va putea fi transformată în altă formă de societate comercială prin hotărâre a guvernului.
ART. 31
Dizolvarea
(1) Următoarele situaţii duc la dizolvarea Societății Editura Didactică și Pedagogică S.A.:
a) imposibilitatea realizării obiectului său de activitate;
b) declararea nulităţii;
c) hotărârea guvernului;
d) hotărârea tribunalului, la cererea oricărui asociat, pentru motive temeinice, precum neînţelegerile grave dintre asociaţi, care împiedică funcţionarea acesteia;
e) falimentul;
f) în cazul şi în condiţiile prevăzute la art. 153 din Legea nr. 31/1990, republicată;
g) când capitalul social se micşorează sub minimul legal;
h) când numărul acţionarilor scade sub minimul legal;
i) alte cauze prevăzute de lege sau de prezentul statut.
(2) Dizolvarea Societății Editura Didactică și Pedagogică S.A. trebuie să fie înscrisă în registrul comerţului şi va fi publicată în Monitorul Oficial al României, Partea a IV-a.
ART. 32
Litigii
Litigiile de orice fel apărute între Societatea Editura Didactică și Pedagogică S.A. şi persoane fizice sau juridice, române sau străine, sunt de competenţa instanţelor judecătoreşti din România.
CAP. 10
Dispoziţii finale
ART. 33
Prevederile prezentului act constitutiv se completează cu dispoziţiile legale referitoare la societăţile comerciale cu capital de stat, cu dispoziţiile Legii nr. 31/1990, republicată, cu modificările ulterioare, precum şi cu cele ale Codului comercial.
MINISTRUL EDUCAȚIEI NAȚIONALE
LIVIU MARIAN POP",https://www.notabn.ro/regia-autonoma-editura-didactica-si-pedagogica-va-fi-reorganizata/,2020-03-06,About The Author
727,727,notabn.ro,Târgul de Paşti - Ostermarkt 2018,"Primăria Municipiului Bistriţa, Palatul Culturii Bistriţa, Forumul Democrat German Bistriţa şi Biserica Evanghelică Bistriţa invită pe toți bistrițenii sâmbătă 24 martie, la ediţia din acest an a Târgului de Paşti – Ostermarkt 2018.
”OSTERMARKT – TÂRG DE PAȘTI” – 2018
Foto imagine principală: Grec Laurențiu",https://www.notabn.ro/a-aparut-programul-targului-de-pasti-ostermarkt-2018/,2020-03-06,About The Author
728,728,notabn.ro,"Dacian Cioloș: Mult mai greu decât să ai puterea este să o folosești cu înțelepciune, pentru binele comunității.","Ideea doamnei primar Gabriela Firea de a organiza un târg de Crăciun în Piața Victoriei este cel puțin lipsită de tact, pentru că poate fi considerată o sfidare și o provocare față de protestatarii din Piață. Asta, în condițiile în care protestatarii au solicitat de nenumărate ori aprobare pentru organizarea manifestațiilor în Piața Victoriei, iar Primăria a răspuns negativ sau deloc.
Este o idee neînțeleaptă să folosești puterea și forța instituțiilor pentru a reprima dreptul la libera exprimare, manifestat pașnic de oameni cărora le-a mai rămas doar strada pentru a-și susține viziunea despre România.
Îndrăznesc să cred, doamnă Firea, că puteți găsi înțelepciunea pentru a accepta ideea că nu folosirea puterii e dovada unei administrații inteligente, ci capacitatea de a-i convinge pe ceilalți de bunele dumneavoastră intenții.
Aveți posibilitatea să demonstrați celor cărora le-a rămas doar strada, că puteți gestiona, fără conflicte inutile și fără provocări, o situație tensionată generată de partidul din care faceți parte.",https://www.notabn.ro/dacian-ciolos-mult-mai-greu-decat-sa-ai-puterea-este-sa-o-folosesti-cu-intelepciune-pentru-binele-comunitatii/,2020-03-06,About The Author
729,729,notabn.ro,"Poporul, familia și puterea tradițională","Autor: GabrielPurcăruș
Mai e încă o ora, probabil că mare lucru nu se va mai schimba, așa că trag niste concluzii….(dacă greșesc, mă iertați).
Game is over.
Cine a pierdut și cine a câștigat?
Păi cine? Poporul! (în ambele cazuri!)
(Abia aștept să văd cum formatorii de opinie pentru care românii erau până vineri troglodiți, primitivi, bigoți și cu WC în fundul curții vor lăuda mâine înțelepciunea, maturitatea și semnele de civilizație ale poporului.)
„Poporul e suveran, poporul a decis, poporul s-a abținut”.
Cel mai probabil poporul nici nu a știut despre ce e vorba. Zgomotele și zvonurile care au circulat intens plus pasul la off-side făcut de PSD n-au făcut decât să ne faca o sumă de cetățeni turmentați.
E bine. Poporul cel întelept nu va mai pupa în curând alte referendumuri, iar politicienii vor putea sta liniștiți și își vor vota legile cum le convin. Adio #farapenali și alte jucării din astea.
Problema căsătoriei nefiind reglată, Dragnea și PSD vor avea în continuare muniție pentru alegerile din 2020, povestind poporului cât de tare a aparat el familia și cât de periculoși ar fi ceilalți (USR, PNL și UE) care vor să ne bage pe gât mariajul gay. Și probabil va câștiga încă o dată, pentru că se știe că memoria electoratului este scurtă.
(Reproșul pe care CpF îl face PSD este ridicol si resentimentar, din păcate, pentru că demonstrează că s-au bazat pe premiza periculoasă că Dragnea e cu ei. Or Dragnea și PSD sunt patrioți tradiționaliști la București și Sorosisti globalisti la Bruxelles. Ei sunt cu puterea, nu cu familia.
CpF are o imensă datorie morală să arate că îi pasă de acum încolo de problemele reale ale familiilor românești – violență, copiii abandonați, rata ridicata de avorturi etc.)
Cât despre mariajul universal și educația copiilor în spirit de diversitate, sunt și ele pe aproape. După colț. Pentru că deși ni s-au dat zeci de asigurări că așa ceva nu se va întâmpla la noi, acum după ce poporul cel înțelept a boicotat, nu prea ar fi motive să le mai refuzăm, nu-i așa?
Ne va lămuri dl. Danileț cum stau lucrurile și cum avizele Curții Constitutionale de până ieri erau de fapt numai consultative. Iar de opoziție la schimbarea Codului Civil nu mai poate fi vorba, acum că poporul a ales înțelept să nu se bage.
Ca la fotbal, nu contează câte cornere și câte ocazii și cât a furat arbitrul. În statistică rămâne scorul final. Oricum o interpretăm noi ce am participat la joc, Interpretarea tuturor celor care contează (presa mondială, UE etc) va fi că românii nu au fost de acord cu schimbarea Constituției. E singurul lucru care rămâne – rezultatul.
Oricum eu sunt mândru de poporul meu abstinent, intrăm și noi în secolul XXI! Abia aștept să mă dau cu trenul de mare viteză și să gonesc cu Mercedesul cu 200 la ora pe autostrada București – Brașov. Doar vine la pachet cu modernitatea, nu?",https://www.notabn.ro/poporul-familia-si-puterea-traditionala/,2020-03-06,About The Author
730,730,notabn.ro,Social-democrații din Parlamentul European salută eșecul referendumului.,"Social-democrații din Parlamentul European salută eșecul referendumului și accentuează că a sosit momentul ca Guvernul României să se preocupe de problemele reale ale țării. Social-democrații din Parlamentul European sunt colegii europeni ai partidului numit PSD, cel mai mare partid pseudo-social-democrat din istorie. E foarte greu să ai rugăminți serioase către cineva care nu este ceea ce pretinde că este, nu face ce trebuie să facă și nu crede nici el în ce spune“, opinează moderatoarea Comunității RO100 Diaspora, Ramona Strugariu, vizavi de mesajul socialiștilor europeni pentru PSD după referendumul pentru familia tradițională.
Ramona Strugariu susține că cea mai eficientă măsură care ar putea fi luată împotriva PSD ar fi excluderea din familia social-democraților europeni: „E o risipă de energie extraordinară, ca și cum ai încerca să rezolvi probleme din gazeta matematică împreună cu o amoebă. Cel mai eficient lucru pe care ar putea sa îl facă ar fi o excludere. În felul acesta, familia social-democrată europeană s-ar împrospăta (gradual) cu niște reale partide de stânga,
din România, pe măsura ce acestea cresc. Un calcul pe termen lung, benefic pentru ambele părți“.
Președintele Grupului Social-Democrat din Parlamentul European, Udo Bullmann, a salutat eșecul referendumului pentru familia tradițională și a cerut Guvernului de la București să se concentreze pe problemele reale, scrie G4Media.",https://www.notabn.ro/social-democratii-din-parlamentul-european-saluta-esecul-referendumului/,2020-03-06,About The Author
731,731,notabn.ro,Vezi pe ce drumuri se intervine cu utilaje de deszăpezire,"î n ultimele 24 de ore utilajele de deszăpezire au intervenit pentru curățirea drumurilor naționale și județene, astfel:
– 5 utilaje de deszăpezire au folosit aproximativ 57 tone material antiderapant pentru curățirea drumului național DN 17 în zona Piatra Fântânele;
-3 utilaje de deszăpezire cu 18 tone de material a acționat pentru curățirea drumului DN 17 C — Dealul Ștefăniței;
-2 utilaje cu 6 tone material antiderapant au intervenit pe DN 17 D — Rodna, pentru îmbunătățirea condițiilor de trafic;
-În localitățiile Năsăud și Salva 4 utilaje au utilizat 12 tone, respectiv 26 tone material antiderapant, iar în zona Tiha Bârgăului s-au montat parazăpezi;
-Pe raza Municipiului Bistrița utilajele au acționat cu 37 tone material antiderapant, în Beclean 2 utilaje au utilizat 14 tone, pentru curățirea carosabilului, iar în Teaca 12 tone;
-La nivelul drumurilor județene au intervenit 19 utilaje cu 328 tone antiderapant.
Comitetul Județean pentru Situații de Urgență face următoarele recomandări tuturor participanților la trafic:
— dacă partea carosabilă este umedă ori acoperită cu polei sau zăpadă, trebuie să circulați cu o viteză care să permită oprirea în siguranță, având în vedere că distanța de frânare, în astfel de condiții, este mult mai mare.
— totodată, trebuie evitate oprirea sau staționarea în dreptul copacilor de pe marginea drumurilor, pe care vântul puternic i-ar putea rupe.
— în situația în care vizibilitatea în oglinzile autovehiculului este redusă din cauza ploii/lapoviței/ninsorii, folosirea luminilor de către toți conducători auto reduce riscul producerii unor accidente pe fondul neasigurării la schimbarea direcției de mers. În aceste condiții se recomandă ca luminile de întâlnire să fie folosite și pe timpul zilei, permanent, mai ales în condiții de vreme nefavorabilă.
— curățați în permanență farurile și blocurile de semnalizare și folosiți corespunzător instalația de ventilație — climatizare!
— acționați din timp ștergătoarele de parbriz, pe vreme de ploaie sau ninsoare, când din sensul opus se apropie alte vehicule.
Totodată, vă recomandăm să vă informați cu privire la condițiile meteo din zonele în care urmează să vă deplasați și să vă echipați mașina corespunzător. Nu plecați la drum fără anvelope de iarnă!
Și pietonilor le recomandăm să-și sporească atenția, să evite pe cât posibil folosirea părții carosabile, mai ales după lăsarea întunericului și în condiții de vizibilitate redusă, să se asigure temeinic înaintea traversării drumurilor și să procedeze la efectuarea acesteia numai după ce sunt siguri că o pot face în condiții de siguranță.
Persoana de contact: purtător de cuvânt — plt. maj. Gherghel Ionela",https://www.notabn.ro/vezi-pe-ce-drumuri-se-intervine-cu-utilaje-de-deszapezire/,2020-03-06,About The Author
732,732,notabn.ro,"Let's Do It, Romania: Începe Let's Get Green! - cea mai amplă campanie națională de educație ecologică","Școlile din România pot câștiga o transformare completă în valoare de 15.000 de euro în urma înscrierii în cea mai amplă campanie națională de educație ecologică.
Proiectul, organizat de Let’s Do It, Romania! în parteneriat cu Kaufland România se numește ,,Let’s Get Green!” și invită elevii, profesorii și părinții din toată țara să se implice în prima competiție națională dedicată unităților de învățământ, cu scopul de a promova un comportament responsabil față de mediu, în cursa pentru un viitor verde.
Înscrierea se face în perioada 17 octombrie — 29 octombrie prin intermediul platformei www.letsgetgreen.ro.
Premiul I în valoare de 15.000 de euro, va consta într-o transformare completă a școlii câștigătoare, în funcție de nevoile acesteia. De asemenea, vor fi acordate 2 premii II, în valoare de 10.000 de euro fiecare, 3 premii III, în valoare de 7500 euro fiecare și 3 mențiuni, în valoare de 2250 euro fiecare. Valoarea totală a premiilor este de 64.250 euro. Câștigătorii vor fi anunțați pe data de 5 iunie, de Ziua Internațională a Mediului.
,,Suntem bucuroși că, după 3 ani în care am implicat în activitățile ,,Let’s Do It, Danube!” peste 67 000 de voluntari, mare parte dintre ei elevi, facem astăzi un nou pas și extindem proiectul la nivel național. Am primit, de-a lungul timpului, multe solicitări de a organiza activități de educație ecologică și în alte regiuni ale țării, așa că vestea a fost primită cu entuziasm de profesori și elevi. Componenta de educație joacă un rol important în strategia Let s Do It, Romania! și avem încredere că ,,Let’s Get Green!” va contribui la formarea unei generații viitoare de adulți responsabili față de mediu,” a declarat Andrei Coșuleanu, Project Manager ,,Let’s Get Green!”.
Pe lângă activitățile obișnuite de formare a elevilor, un element în premieră la nivel național va fi etapa de instruire a profesorilor în ceea ce înseamnă colectarea deșeurilor și protecția mediului, pe de o parte, dar și responsabilizarea părinților. Aceștia vor colecta deșeurile acasă, pentru a le aduce apoi la școală, în vederea reciclării.
,,Educația și protecția mediului sunt direcții cheie pentru Kaufland România, de aceea am decis să susținem acest proiect nou și inovativ. Ne dorim să contribuim real la responsabilizarea copiilor și a părinților privind protecția mediului și să facem ceva concret și cu un efect pozitiv pentru generațiile viitoare,” a declarat Anna-Katharina Scheidereiter, manager CSR Kaufland România.
Timp de 7 luni, întreaga comunitate construită în jurul școlilor, de la elevi la părinți și profesori, va fi implicată în acțiuni precum:
1. Activități de formare pentru profesori, care vor susține, mai departe, cursuri de educație ecologică pentru elevi;
2. Cursuri de educație ecologică pentru elevi, pe teme precum tipuri de deșeuri, colectare selectivă, comportament responsabil față de mediu;
3. Activități de educare pentru părinți (aceștia vor primi saci pentru colectarea deșeurilor acasă);
4. Campanie de colectare selectivă acasă;
5. Acțiuni de voluntariat în comunitate, organizate de școli: curățenie, înverziri de spații, plantare de flori si copaci, proiecție de filme educative etc.
Informații complete vor putea fi accesate pe platforma letsgetgreen.ro și tot aici poate fi găsită harta națională a acțiunilor de voluntariat pentru mediu și punctajul obținut de școli.
,,Let’s Get Green!” este organizat de echipa ,,Let’s Do It, Romania!”. În cele 3 ediții anterioare desfășurate în regiunea Dunării, au fost implicați peste 43 200 de elevi în activități de educație ecologică, 7150 părinți au luat parte la training-uri de educație ecologică, 17 000 de voluntari au strâns peste 34 500 de deșeuri în mai multe zile de curățenie. Proiectul este realizat cu sprijinul Ministerului Mediului, Apelor și Pădurilor și Kaufland Romania.
,,Let’s Do It, Romania!” este cel mai mare proiect de implicare socială organizat în România. Din 2010 și până în prezent, ,,Let’s Do It, Romania!” a implicat peste 1.400.000 de voluntari în acțiuni de curățenie națională și peste 50 000 de elevi și părinți în proiecte de educație ecologică.
Peste 430 de zone cu deșeuri au fost curățate prin intermediul aplicației ,,Let’s Do It, Romania!”, care a fost descărcată gratuit de aproximativ 8.300 de voluntari digitali. ,,Let’s Do It, Romania!” este parte din comunitatea internațională ,,Let’s Do It, World!”.
Despre Kaufland România: Kaufland se numără printre cele mai mari companii de retail din Europa, cu peste 1250 de magazine în 7 țări și o rețea de 115 magazine în România. Programele de responsabilitate socială reprezintă o componentă cheie în strategia companiei. Numai în 2016, Kaufland România a investit în proiecte pentru dezvoltarea comunității locale peste 5 milioane euro, sprijinind peste 200 de proiecte de CSR.
Asumarea responsabilității ecologice și sociale este un aspect esențial al politicii corporative Kaufland. Cea mai mare parte a proiectelor noastre de CSR sunt desfășurate în parteneriat cu asociații nonguvernamentale regionale sau naționale.
Pe lângă educație, sprijinim proiectele dedicate protecției mediului înconjurător și pe cele care au ca obiectiv promovarea unui stil de viață sănătos prin intermediul activităților sportive și adoptarea unei nutriții echilibrate.",https://www.notabn.ro/lets-romania-incepe-lets-get-green-cea-mai-ampla-campanie-nationala-de-educatie-ecologica/,2020-03-06,About The Author
733,733,notabn.ro,"Dan Barna, USR: Avem nevoie de un parlament reformist","Preşedintele USR, Dan Barna, a menţionat, într-o postare pe facebook, că USR îşi doreşte o nouă majoritate parlamentară care să rezulte în urma unor alegeri, de preferinţă alegeri anticipate. Acesta a salutat decizia preşedintelui Iohannis şi a premierului Orban de a organiza alegeri anticipate.
„Încă de la mijlocul anului trecut am spus că în actuala configurație parlamentară o majoritate reformistă este imposibil de construit. De aceea, alegerile anticipate sunt singura soluție care poate conduce la crearea unei astfel de majorități care să reflecte dorința românilor de a ieși rapid din ambiguitatea actuală.
Salut, în acest context, faptul că președintele și premierul s-au pus de acord pe acest subiect și au o opinie comună cu a noastră.",https://www.notabn.ro/dan-barna-usr-avem-nevoie-de-un-parlament-reformist/,2020-03-06,About The Author
734,734,notabn.ro,"Se caută arhitect pentru ridicarea unui monument dedicat militarilor români căzuți în teatrele de operații, la Brașov","Brașoveanul Robert Daniel Ionescu, veteran al teatrului de operații din Irak și membru al Ligii Militarilor Profesioniști (LMP), vrea să se implice în ridicarea unui monument dedicat militarilor români care au căzut la datorie în teatrele de operații din străinătate. Pentru acest lucru, Robert Ionescu caută un arhitect care să proiecteze voluntar un astfel de monument. Mai apoi, proiectul ar urma să fie prezentat autorităților locale pentru ca acestea să găsească locația de amplasare a monumentului.
Brașoveanul spune că s-a gândit la acest lucru ca semn de respect față de camarazii care au căzut la datorie departe de casă și care nu au un asemenea monument în orașul de sub Tâmpa. Pentru detalii, Robert Ionescu poate fi contactat aicihttps://web.facebook.com/wittman.robert",https://www.notabn.ro/se-cauta-arhitect-pentru-ridicarea-unui-monument-dedicat-militarilor-romani-cazuti-in-teatrele-de-operatii-la-brasov/,2020-03-06,About The Author
735,735,notabn.ro,"Politici publice alternative pentru dezvoltare locală competitivă - proiect INACO dedicat ONG-urilor, sindicatelor și patronatelor","Asociația INACO – Inițiativa pentru competitivitate lansează vineri proiectul ”Politici publice alternative pentru dezvoltare locală competitivă”, asociația invitând la conferința de lansare patronate, sindicate și ONG.
”Ne dorim să faceți parte din grupul acestor beneficiari direcți cu reprezentanți desemnați de către instituțiile dvs și să vă ascultăm nevoile particulare pentru a putea apoi răspunde explicit în cadrul workshopurilor dedicate grupului țintă cu Manualul de Politici Publice Locale Alternative”, anunță INACO
Proiectul se derulează cu finanțare europeană POCA, pe o perioadă de 14 luni, și va avea ca beneficiari direcți reprezentanți ai patronatelor, sindicatelor, organizațiilor neguvernamnetale și ai administrațiilor publice locale.
Conferința de lansare a proiectului Politici publice alternative pentru dezvoltare locală competitivă va avea loc vineri, 28 septembrie, începând orele 16:00, la hotelul IBIS (strada Izvor 82-84, București 030167, la sala mare ”Eminescu”).
La conferința de lansare, Andreea Paul, președinte INACO și manager de proiect, va prezenta scopul și obiectivele proiectului.
Anton Cristian, expert gestionare grup țintă, va oferi detalii ale proiectului și calendarul workshopurilor la care patronatele, sindicatele și ONG- uri sunt chemate să participe, iar Izabela Lazăr va prezenta echipei de proiect. La final este organizată o sesiune de întrebări și răspunsuri.",https://www.notabn.ro/politici-publice-alternative-pentru-dezvoltare-locala-competitiva-proiect-inaco-dedicat-ong-urilor-sindicatelor-si-patronatelor/,2020-03-06,About The Author
736,736,notabn.ro,Weekend plin la Cluj Napoca. Vezi cele mai bune evenimente,"Următorul weekend se anunță unul plin la Cluj Napoca, teatru de calitate și nume sonore ale muzicii rock românești care vor concerta live.
Pe 23 februarie 2019, în /Form Space din Cluj-Napoca, DIRTY SHIRT lansează noul album alături de proiectul Transylvanian FolkCore Orchestra într-un concert extraordinar, avându-i ca invitați speciali pe israelienii de la Subterranean Masquerade. Evenimentul face parte dintr-un turneu european cu peste 25 concerte în perioada februarie – mai 2019, dintre care doar 6 în România.
Biletele pot fi achiziționate prin rețeaua AmBilet.ro: Presale (primele 150) – 39 lei , Normal tickets – 50 lei, Acces (In ziua concertului) – 60 lei
Fără îndoială, Dirty Shirt este una din cele mai originale și iubite formații de rock din România, cunoscută datorită măiestriei cu care combină elementele muzicale moderne din rock / metal cu influențe tradiționale din Europa de Est, dar și world music, funk, electro, etc.
Ascensiunea formației maramureșene în ultimii 5 ani, atât în țară cât și în străinătate, este una formidabilă. Odată cu lansările albumelor „Freak Show” în 2013 și „Dirtylicious” în 2015, aclamate în unanimitate de presă și public, au urmat turnee susținute în țară și în Europa, care au fost încununate de locul 2 obținut în finala internațională a celui mai mare concurs de muzică rock independentă din lume, Wacken Metal Battle. În 2017, Dirty Shirt a realizat un proiect extrem de ambițios și original, FolkCore DeTour, un turneu național alături de o orchestră tradițională completă (Ansamblul Folcloric Național Transilvania), concretizat cu un album live înregistrat la Arenele Romane.
Tot în 23 februarie, dar în altă locație, cunoscuta trupă Luna Amară, va concerta live la Hardward Pub – Lansare vinil NORD live.
Biletele sunt disponibile în rețeaua iaBilet.ro.
Celebra formație Holograf va concerta în data de 24 februarie 2019, la Casa de Cultura a Studenților.
Muzica holografilor a traversat generații, hiturile lor sunt decor pentru poveștile de iubire ale părinților și copiilor, o performanță la care visează orice artist.
La concertul extraordinar Holograf pe 24.02.2019 vei redescoperi super hiturile ”Să nu-mi iei niciodată dragostea”, ”Ochii tăi”, ”Vine o zi”, ”Și băieții plâng câteodată”, ”Ți-am dat un inel”.
Biletele se găsesc în format electronic pe www.iabilet.ro și în rețeaua fizică iabilet.ro/retea: Magazinele Flanco, Diverta, Magazinele IQ BOX – Telekom, Agentiile Perfect Tour, Magazinele Uman și pe terminalele Selfpay din toată țara.
Online pe www.iabilet.ro, puteți plăti cu Cardul, prin Paypal, pe factura la Vodafone sau Orange cu plata la sfârșitul lunii sau ramburs cu plata cash prin Fan Courier oriunde în țară.
La Teatru Național Cluj Napoca, vineri, 22 februarie se va juca: Il nullafacente. Aleg să nu fac nimic, de Michele Santeramo, traducere de Maria Rotar. Regia: Roberto Bacci
scenografia: Cristian Rusu, asistent de regie: Maria Rotar, maestru de lumini: Jenel Moldovan, având în distribuție: Ramona Dumitrean, Cătălin Herlo, Ovidiu Crişan, Radu Lărgeanu, Cristian Gros.
Il nullafacente: un paradox despre căutarea fericirii.
Voința de a fi „prezent“, renunțând la lingușirile și chemările falselor ispite ale lumii, îi conduce pe protagonist și pe soția sa să experimenteze posibilitatea de a exista, liberi de orice condiționare. Tema operei nu este alegerea paradoxală a protagonistului de a nu face nimic, pe plan economic, ci nevoia celui care vrea să dea un sens autentic propriei vieți, dincolo de orice lege socială, economică și psihologică care ne încătușează.
Există o parte din noi, spectatorii, care refuză să asiste la această poveste, judecând-o drept absurdă, periculoasă, tenebroasă. Dar alegerile extreme ale protagonistului și boala în stadiu terminal a soției constituie o chemare la esența fiecăruia, sufocată în fiecare zi de „rolul“ care ne-a fost croit precum o haină de care nu ne putem elibera. Și totuși, dacă rezistăm să fim locuiți de aceste tenebre ca spectatori, la sfârșit putem întrevedea o lumină de care, măcar o parte dintre noi, avem o nevoie vitală pentru a ști să existăm.
Roberto Bacci
Tot la Teatru Național Cluj Napoca, dar duminică 24 februarie se pune în scenă POVEȘTI DE DRAGOSTE LA PRIMA VEDERE, după Gabriel Liiceanu, Adriana Bittel, Ioana Pârvulescu, Radu Paraschivescu, Ana Blandiana, în regia lui Tudor Lucanu,
scenografia: Tudor Lucanu, proiecţii video: Cristian Pascariu, maestru de lumini: Jenel Moldovan, având în distribuție pe Mihai-Florian Nițu, Diana Buluga, Petre Băcioiu, Radu Lărgeanu, Ioan Isaiu, regia tehnică: Ioan Negrea, sunet: Vlad Negrea, proiecţii video: Vasile Crăciun, operatori lumini: Andrei Mitran, Ionuț Maier.
Dragostea, sentimentul cel mai frumos de pe pământ, este acum dezbătută în cadrul restrâns al studioului Euphorion. Veți avea ocazia să vă regăsiți, poate, în aceste istorii, să vă re-memorați propriile îndrăgosteli la prima vedere. Un prilej de readucere în actualitate a unor vremuri peste care, poate, s-a așternut colbul uitării. Suntem aici ca să explorăm împreună paradoxurile inimii inundate de acel val de căldură, acea emoție cu gust de zmeură coaptă și roiuri de fluturi zburând haotic prin stomac.
Recomandare de vârstă: 12+",https://www.notabn.ro/weekend-plin-la-cluj-napoca-vezi-cele-mai-bune-evenimente/,2020-03-06,About The Author
737,737,notabn.ro,Mari scriitori români. Camil Petrescu,"Camil Petrescu a fost un romancier, dramaturg, doctor în filozofie, nuvelist și poet. El pune capăt romanului tradițional și rămîne în literatura noastră în special ca inițiator al romanului modern.
S-a născut la București, la 22 aprilie 1894. Este fiul lui Camil și al Anei Cheler. A rămas orfan de ambii părinți și a fost crescut la o doica din mahalaua Moșilor. După gimnaziu, continuă studiile la Colegiul „Sfîntul Sava” și la Liceul „Gheorghe Lazăr” din București. Rezultatele bune la învățătură îl transformă în bursier intern, iar din 1913 urmează cursurile Facultății de Filozofie și Litere de la Universitatea București. Își ia cu brio licența, cu calificativul „magna cum laude”, în fața unei comisii prezidată de profesorul de filosofie P.P. Negulescu . Devine mai apoi profesor de liceu la Timișoara. Își ia doctoratul în filosofie cu o teză despre teatru, intitulată „Modalitatea estetică a teatrului”. A publicat un studiu în lucrarea „Istoria filosofiei”, coordonată de N. Bagdasar, legat de un cîmp nou, fenomenologia în opera lui Husserl.
Debutează în revista Facla (1914), cu articolul Femeile și fetele de azi, sub pseudonimul Raul D.
Între 1916 – 1918 participă ca ofițer la primul război mondial, iar experiența trăită acum se regăsește în romanul „Ultima noapte de dragoste, întâia noapte de război” (1930). În 1916, e mobilizat și pleacă pe front, unde e rănit. După un stagiu într-un spital militar, ajunge iarăși în prima linie, dar cade prizonier la unguri. În timpul unui bombardament german își pierde auzul la o ureche, iar infirmitatea îl va marca întreaga viață, după cum își notează în Jurnal: „Surzenia m-a epuizat, m-a intoxicat, m-a neurastenizat. Trebuie să fac eforturi ucigătoare pentru lucruri pe care cei normali le fac firesc. Sunt exclus de la toate posibilitățile vieții. Ca să merg pe stradă trebuie să cheltuiesc un capital de energie și de atenție cu care alții pot ceti un volum. Aici unde totul se aranjează “în șoaptă” eu rămîn vecinic absent”. Ambianța războiului va intra, de asemenea, în roman. În 1918 va fi eliberat din lagărul german, revenind la București.
Încă din anul 1920 participă la ședințele cenaclului Sburătorul condus de Eugen Lovinescu, iar în revista omonimă publică primele poezii. Furtunosul gazetar de stînga, N. D. Cocea e modelul său spiritual. Acesta va fi prototipul viitorului său erou Gelu Ruscanu din drama Jocul ielelor și a eroului său, Ladima, din romanul Patul lui Procust.
Debutul editorial se petrece cu un volum de Versuri. Idee. Ciclul morții în 1923. În 1933 publică cel mai valoros roman al său și unul dintre romanele importante ale Modernismului european, „Patul lui Procust”.
În 1939 este numit directorul Teatrului Național din București, unde va rezista doar 10 luni, iar din 1947 este ales membru al Academiei Române.
Moare la 14 mai 1957, la București. Astfel, masivul roman social închinat lui Nicolae Bălcescu „Un om între oameni” rămâne neterminat. Ion Negoițescu îi va caracteriza sec romanul, drept „o întreprindere jalnică”. Motivul este simplu, Camil Petrescu a îmbrățișat principiile realismului socialist și a devenit unul dintre cîntăreții noului regim comunist. A adus contribuții novatoare în poezie, în tehnica romanului și a teatrului românesc.
Camil Petrescu, personalitate multilaterală, s-a manifestat creator în cele mai variate direcții ale culturii. Cu vădite și temeinice aplicații spre filosofie, formația spirituală a scriitorului și-a pus amprenta asupra creației sale literare.
Articol îngrijit de: Vlada Afteni",https://www.notabn.ro/mari-scriitori-romani-camil-petrescu/,2020-03-06,About The Author
738,738,notabn.ro,"Peter Eckstein Kovacs: ""Nu pot fi membru UDMR dacă Uniunea îi susține pe hoți""","Peter Eckstein-Kovacs spune că nu vrea să fie membru al unui partid care-i susţine pe hoţi: „Nu pot să fiu membru UDMR, în condiţiile în care UDMR-ul îi susţine pe hoţi. Am zis-o aşa, mai pe înţelesul oamenilor. O altă problemă pe care eu o am cu UDMR-ul este faptul că a devenit mult prea apropiat şi o zic foarte uşor, au devenit prea apropiaţi de partidele de guvernământ din Ungaria şi din România, lucru care afectează destul de grav independenţa UDMR-ului”.
Ar trebui să susţină UDMR-ul moţiunea de cenzură? „Păi, dacă mă uit la această guvernare, atunci fiecare parlamentar cu scaun la cap ar trebui să sprijine moţiunea de cenzură, pentru că e un Guvern care nu este unul performant. Iarăşi am fost foarte elegant”, răspunde fostul senator.",https://www.notabn.ro/peter-eckstein-kovacs-nu-pot-fi-membru-udmr-daca-uniunea-ii-sustine-pe-hoti/,2020-03-06,About The Author
739,739,notabn.ro,Globalizare și globalism,"Autor: Gabriel Purcăruș
Globalizarea este un fenomen socio-economic firesc, care constă în simplificarea circulației mărfurilor și forței de muncă, in facilitarea comunicării intre oameni si state. Acest fenomen a permis scoaterea din sărăcie a aproape un miliard de oameni și este un fenomen IREVERSIBIL. (Singură șansă de a-l da înapoi este un război nuclear în urmă căruia să se revină la epoca de piatră).
A te opune globalizării este că și cum te-ai opune gravitației, stand intr-un picior o ora intreaga. Obosești repede și nu ai nici o șansă să câștigi.
O țară care s-ar opune astazi globalizării ar trebui să fie capabilă să-și producă singură tot ce are nevoie, tot timpul. Practic misiune imposibilă. Astăzi, datorită globalizării, țările nu mai pot fi INDEPENDENTE în mod absolut, ci numai INTERDEPENDENTE.
De aici decurge ideea că o țară mică și puțin dezvoltată ca România ar putea trăi separată de Europa, fără să fie inghitia de vreun alt imperiu modern (Rusia sau Turcia) este o UTOPIE.
Globalizarea impune cooperare între țări, fără a însemna câtuși de puțin autodizolvare.
Globalismul în schimb este o o formă ideologică de parazitare a globalizării, care urmărește eliminarea granițelor, amestecarea a populațiilor, ștergerea identităților și tradițiilor locale, plus mărirea poverii sociale prin integrarea forțată nu a forței de muncă, ci a forței de lene.
Fac aceste precizări pentru unii amici din România care încurcă cele două notiuni și care cred ca Romania trebuie să faca o alegere între SIDA și CANCER: adică unii cred că singura speranța a românilor este să fie dizolvați într-un suprastat-maioneză numit UE, unde nu mai conteaza cine esti, ce limbă vorbesti, ce credinte ai etc, iar alții își umflă mușchii ca biscuiții în lapte și se bat în piept cu visul de independență autarhică a la nea Nicu.
Grow up, boys (adică creșteți mari!). Timpurile s-au schimbat!",https://www.notabn.ro/globalizare-si-globalism/,2020-03-06,About The Author
740,740,notabn.ro,Record. Peste 100 de olimpici au ales Facultatea de Matematică și Informatică din cadrul UBB Cluj-Napoca.,"Peste 160 de elevi participanți și premiați la olimpiadele naționale și internaționale s-au înscris la Universitatea Babeș-Bolyai din Cluj-Napoca în cadrul sesiunii de admitere organizate în luna iulie 2018.
Cel mai mare număr de candidați olimpici a fost înregistrat la Facultatea de Matematică și Informatică, unde numărul lor a ajuns la 103. Dintre aceștia, 19 au fost admiși fără concurs, ca urmare a premiilor şi a menţiunilor obținute la etapele naţionale şi internaţionale ale olimpiadelor la care au participat.
Olimpicii au optat și pentru facultățile de Litere (29), Studii Europene (7), Teologie Romano-Catolică (6), Geografie (5), Psihologie și Științe ale Educației (4), Istorie și Filosofie (3), Sociologie și Asistență Socială (3), Științe Economice și Gestiunea Afacerilor (3), Științe Politice, Administrative și ale Comunicării (3), Drept (1), Știința și Ingineria Mediului (1).
Aproape 19.000 de candidați şi-au depus dosarele de înscriere pentru cursurile de licență și master la zi și la distanță la Universitatea Babeş-Bolyai din Cluj-Napoca.
În cea de-a doua sesiune de admitere la UBB, candidaţii vor avea la dispoziţie 516 locuri bugetate la nivel licenţă zi, dintre care 73 sunt destinate elevilor proveniţi de la liceele din mediul rural, iar 43 sunt alocate candidaţilor de etnie rromă. La nivel master vor fi disponibile 447 locuri bugetate, dintre care 55 – pentru candidaţii români din afara graniţelor ţării, iar 15 – pentru candidaţii de etnie rromă.
Următoarea sesiune de admitere la Universitatea Babeș-Bolyai va începe în data de 10 septembrie 2018, calendarul admiterii, taxele şi toate informaţiile necesare candidaţilor fiind accesibile la adresa: http://admitere.ubbcluj.ro.",https://www.notabn.ro/record-peste-100-de-olimpici-au-ales-facultatea-de-matematica-si-informatica-din-cadrul-ubb-cluj-napoca/,2020-03-06,About The Author
741,741,notabn.ro,De ce bistriţenii n-au fost la concertul trupei Iris?,"de Alin Seserman
Eu am fost la concertul formaţiei Iris. În cele 45 de minute de întârziere, am ascultat piesele de hip-hop şi tehno pregătite de organizatorii Casei de Cultură pentru ,,încălzire”. Pe parcursul spectacolului, vocalul trupei le-a mulţumit tuturor de mai multe ori pentru prezenţă. În jur de 500 de persoane s-au bucurat de legendara trupă Iris. Foarte puţini.
Chiar dacă n-ar fi cântat nimeni câteva sute s-ar fi învârtit pe acolo la mici şi bere oricum. Pe parcursul concertului, patronii maşinilor şi maşinutelor care se aflau la 20 m distanţă de scenă şi care îi învârteau pe doritori la o înălţime de vreo 6 metri, aveau muzică proprie şi nu era dată încet. Nu ştiu dacă mai era necesar şi un foc de artificii. După o oră şi un pic în care am ascultat cele mai bune piese, liderul trupei a citit de pe o bucată de hârtie un mesaj de mulţumire adresat primarului şi directorului Casei de Cultură.
Prezenţa unor artişti de calibrul celor de la Iris ar trebui să fie un eveniment special pentru orice oraş din România, iar promovarea şi atenţia autorităţilor trebuie să fie pe măsură. Într-o locaţie decentă, Iris poate aduna câteva mii, poate zeci de mii de auditori. Oricât ar dori conducerea primăriei să atragă cetăţenii oraşului în Viişoara la evenimente culturale adevărate, nu va reuşi. Şi aceasta pentru simplu motiv că orăşenii vor să-şi petreacă viaţa în oraş.
Întotdeauna, de-a lungul istoriei, cele mai importante evenimente s-au desfăşurat în centrele oraşelor, în inima lor, acolo unde viaţa urbană are puls. Cred că, de 1 Mai, cei de la Direcţia 5 ar fi avut şi ei un public mult mai numeros, însă ţinând cont de locaţie şi de politizarea zilei, ca de altfel şi a celei de 1 iunie, nu e de mirare că s-au trezit cu vreo 200 de persoane.
De câţiva ani asistăm la degradarea evenimentelor culturale în Bistriţa şi bineînţeles asta este o opinie personală. Cheltuim peste 3 milioane de euro pe evenimente culturale în oraş. Concertele sunt organizate în locuri neadecvate, unde lumea ştie că se ţine concursul: ,,Cea mai frumoasă văcuţă”, ca cel din Viişoara, iar rezultatele sunt pe măsură. Cheltuim sume mari de bani pentru repetiţia generală oferită de unii abonaţi la banii primăriei. Te sufoci de numărul evenimentelor care sunt pe bandă în fiecare săptămână, dar nu rămâi cu nimic. Nu o să vorbesc foarte mult de necorelarea lor, însă anul trecut am sesizat următorul fapt. Festivalurile etniilor au fost organizate de cei de la Casa de Cultură în data de 31 mai, urmat iar de cei de la Centrul Judeţean pentru Cultură în data de 12 iunie, iar ambele au cheltuit câteva sute de milioane fiecare. Participanţi foarte puţini.
Pe strada Grigore Bălan erau sub 100 de persoane. Acestea au fost urmate pe data de 14 iunie de festivalul tinereţii; pe data de 26 iunie de festivalul Bistriţa Medievală, iar după două săptămâni au fost organizate Zilele Bistriţei.
Este nevoie urgentă de dezbatere şi de luarea unor decizii în acest sens. Sumele cheltuite de autorităţi sunt exorbitante, fără a ne raporta la calitatea evenimentelor sau la alte lucruri. Există un public şi pentru concertele de la Sinagogă şi pentru Bistriţa Medievală şi pentru multe altele, însă este nevoie de o dinamică a evenimentelor şi mai puţin de repetarea lor. Patronii asociaţiilor care produc evenimentele culturale în Bistriţa riscă să ducă în derizoriu prestanţa unor artişti de altfel foarte buni, prin modul în care înţeleg să promoveze cultura în Bistriţa. De aceea, o prezentare şi o armonizare a eventualelor acţiuni la fiecare început de an de către cei care se ocupă de evenimente culturale este absolut necesară.
La sfârşitul anului se impune o evaluare care să nu se rezume la un raport triumfalist al directorilor, ci mai degrabă a prezentărilor prin mijloace moderne, inclusiv video, a celor petrecute. Sper să se întâmple aceste lucruri.
14.06.2011",https://www.notabn.ro/just-a-post-with-video/,2020-03-06,About The Author
742,742,notabn.ro,Ioan Deneș a tras o fugă până la mare să facă poze cu turiști,"Ministrul Ioan Deneș și-a făcut un obicei să iasă din când în când cu câte un mesaj către țară. Ieri a dat o fugă până la mare pentru a face niște poze cu turiști și pentru a ,,verifica” starea plajelor. Nu cred că Deneș știe când sunt sau când nu sunt plajele pregătite, dar important e că ,,merge între oameni”.
,,Azi, de la ora 8:00, am inspectat plajele din Vama Veche, Constanța, Mamaia și Năvodari pentru a verifica dacă lucrătorii ABDL au rezolvat problemele pe care le-am constatat anterior. Cu mici excepții, acestea au fost remediate, dar am dat dispoziție ca până mâine, 27 aprilie, ora 12:00, să fie soluționate toate deficiențele. Reiterez ideea și le spun din nou românilor care își vor petrece minivacanța de 1 Mai la mare că plajele arată civilizat și îi așteaptă!”, spune Deneș. El ,,reiterează ideea” și le „spune românilor” că plajele îi așteaptă.
În urmă cu o lună același Deneș căra saci în spate pentru a arăta românilor cum face el un dig împotriva apelor. Sigur că acțiunea a complet inutilă. Până la urmă a apărut ministru de interne care avea de gestionat situația. Să vedem când apare ministrul turismului să ne spună și el câte ceva.
Succes Deneș în activitate. Hai că se poate, dar avem și noi o întrebare. Nu se ținea nimeni de mână pe acolo? Nu te-a deranjat nimic? Erau toți îmbracați cum trebuie?
pentru cei care nu știu, Ioan Deneș e ministrul apelor și pădurilor.
foto pagina facebook Denes Ioan",https://www.notabn.ro/ioan-denes-a-tras-o-fuga-pana-la-mare-sa-faca-poze-cu-turisti/,2020-03-06,About The Author
743,743,notabn.ro,"Klaus Iohannis: ""PSD legiferează nu numai imoral și prost, dar și neconstituțional""","Președintele României, Klaus Iohannis, a susținut miercuri, 6 martie a.c., la Palatul Cotroceni, o declarație de presă. Tema prezentată de preşedinte a fost legată de deciziile Curţii Constituţionale pe Legea Bugetului de Stat pe 2019.
Vă prezentăm în continuare transcrierea declarației de presă:
Decizia de astăzi a Curții Constituționale cu privire la legea plafoanelor demonstrează încă o dată, dacă a fost nevoie, că PSD legiferează nu numai imoral și prost, dar și neconstituțional. După cum ați aflat, Curtea a hotărât că una dintre legile pe care le-am contestat, se numește Legea plafoanelor, a fost adoptată de majoritatea pesedistă cu încălcarea tuturor normelor constituționale.
În ceea ce privește legea bugetului de stat, nu voi comenta decizia Curții, dar dincolo de aspectele de constituționalitate, bugetul rămâne unul bazat pe cifre false, pe bani pe care Guvernul în realitate nu îi are, croit greșit, împotriva tuturor obiectivelor majore ale românilor. Pe scurt, rămâne bugetul rușinii naționale!
Cel mai slab guvern din istoria postdecembristă, un guvern pesedist al imposturii și incompetenței, a creat un buget pe măsura sa.
Bugetul pe anul 2019 este construit pe un scenariu fantezist, fără garanții privind punerea în aplicare, fapt confirmat de instituțiile europene și de alte instituții internaționale. Este un buget care pune în discuție respectarea tratatelor internaționale la care România este parte, dar, din nefericire, și a legislației în domeniu.
Bugetul pentru acest an, bugetul prezentat de PSD în acest an și votat de majoritatea pesedistă, a fost gândit pentru a servi în principal intereselor politice ale unui grup restrâns. PSD urmărește o agendă care nu are legătură nici cu economia, nici cu situația românilor și nici cu dezvoltarea reală a țării.
În timp ce bugetul prevede o creștere enormă a sumelor alocate partidelor, sume de care, bineînțeles, PSD beneficiază cel mai mult, ni se spune cu cinism, de către PSD, că nu se găsesc bani pentru a mări la timp alocațiile copiilor.
Guvernul este disperat să facă rost de bani și inventează măsuri care sfidează nu numai logica economică, ci și bunul simț.
Faptul că apar peste noapte inițiative precum Ordonanța lăcomiei sau, mai nou, intenția disperată a PSD de a pune mâna pe rezerva de aur a României arată că nici măcar PSD nu are încredere că bugetul lor poate fi realizat și, de aceea, se caută noi și noi soluții extreme pentru a face rost de bani.
Cine va deconta nota pentru dezastrul propus de PSD în economie? Din păcate, răspunsul este simplu: cetățenii și mediul privat. Prețuri în creștere, taxe și impozite suplimentare, aceasta este oferta generoasă a PSD.
Degeaba PSD strigă sus și tare, pe toate canalele, că de vină sunt alții. Tot timpul de vină sunt alții.
Nu, nu sunt alții!
Principalul vinovat pentru că România nu s-a dezvoltat mai mult în ultimii ani este PSD!
Efectele acestei guvernări dezastruoase trebuie limitate și nu voi ezita nicio clipă să contest orice măsură care afectează cetățenii români, buna funcționare a statului și economia de piață.
Vedem cum liderii și propaganda PSD repetă în mod obsesiv că acest buget este unul al investițiilor și că principalii beneficiari sunt comunitățile locale.
Dar, în realitate, Bugetul pesedist prevede o reducere semnificativă a cheltuielilor pentru investiții din bugetele locale.
Se prevede o sumă de 1,2%. Este cea mai scăzută valoare a ponderii în PIB din ultimii 10 ani, iar investițiile anunțate pentru 2019 sunt cu un miliard mai mici față de cele din 2018. Acesta este marele buget de investiții, care taie un miliard!
Dar întreb și eu acum: cine a oprit PSD să facă investiții majore încă de acum doi ani, de când a intrat la guvernare? De ce, din 2016 încoace, albirea dosarelor liderilor PSD continuă să fie prioritatea zero pentru ei, în locul construirii de autostrăzi și spitale?
Am afirmat și repet, guvernarea PSD a eșuat!
Dacă PSD nu e în stare să guverneze pentru cetățean, atunci să plece de la guvernare și să lase pe alții care se pricep. PSD este singurul vinovat pentru toate aceste întârzieri ale bugetului.
Având în vedere toate acestea, voi retrimite Parlamentului, pentru corectură și îmbunătățire, Legea Bugetului pentru 2019.
Mesajul este simplu: faceți un buget sănătos pentru România!
Parlamentul are ocazia, dar, în primul rând, responsabilitatea, să facă rapid corecțiile necesare, astfel încât bugetul chiar să fie unul pentru dezvoltarea României.
Vă mulțumesc!",https://www.notabn.ro/37786-2/,2020-03-06,About The Author
744,744,notabn.ro,"Alexandru Grecu, elev al Liceului de Muzică ,,Tudor Jarda” Bistrița, premiul III la prestigiosul International Guitar Festival din Austria",",,Sunt atât de fericit că am câștgat premiul al 3-lea la Festivalul Internațional de chitară de la Rust! Mulţumesc juriului şi felicit restul câștigătorilor” a notat pe Facebook, talentatul Alexandru Grecu.
Sursă Foto: Facebook Alexandru Grecu",https://www.notabn.ro/alexandru-grecu-elev-al-liceului-de-muzica-tudor-jarda-bistrita-premiul-iii-la-prestigiosul-international-guitar-festival-din-austria/,2020-03-06,About The Author
745,745,notabn.ro,Vizita Papei Francisc în România. Agenda călătoriei,"Pe data de 25 martie, cu ocazia sărbătorii Bunei Vestiri atât de credincioșii catolici, cât și de cei ortodocși, Sala de Presă a Sf. Scaun a anunțat programul călătoriei Sfântului Părinte în România. Sub genericul „Să mergem împreună”, vizita se va desfășura în perioada 31 mai – 2 iunie 2019 și vizează patru centre catolice importante: București, Blaj, Iași și Șumuleu-Ciuc.
Vineri, 31 mai 2019: Roma – București
În prima zi se va desfășura întâlnirea cu autoritățile politice și bisericești din capitală: președintele României, primul ministru, Patriarhul Daniel și Sinodul permanent al Bisericii Ortodoxe române și, de asemenea, cu vice-președintele Conferinței Episcopilor Catolici din România. Cu acest prilej, Suveranul Pontif va vizita împreună cu patriarhul noua catedrală ortodoxă unde se va rosti rugăciunea „Tatăl nostru”. La finalul zilei, Papa va celebra Sf. Liturghie în Catedrala Romano-Catolică „Sf. Iosif”.
Sâmbătă, 1 iunie 2019: București – Șumuleu Ciuc – Iași – București
Cea de-a doua zi va fi dedicată în mare parte sanctuarului marian de la Șumuleu-Ciuc, unde va celebra Sf. Liturghie cu pelerinii prezenți. Ulterior se va deplasa la Iași unde va vizita catedrala romano-catolică, iar în fața Palatului Culturii va participa la o întâlnire mariană cu tinerii și familiile catolice.
Duminică, 2 iunie 2019: București – Blaj – Roma
În cea de-a treia zi, Papa Francisc va fi prezent la Blaj, unde va celebra Sf. Liturghie împreună cu ierarhii și credincioșii catolici de rit bizantin pe Câmpia Libertății. Un moment important îl va reprezenta beatificarea celor șapte episcopi greco-catolici, martiri în perioada comunistă. Solemnitatea se va încheia cu antifonul marian pascal „Regina Coeli”. După-masa, pontiful se va întâlni cu comunitatea blăjeană după care se va reîntoarce în Cetatea Vaticanului.
Sursa: www.vaticannews.va",https://www.notabn.ro/vizita-papei-francisc-in-romania-agenda-calatoriei-2/,2020-03-06,About The Author
746,746,notabn.ro,Dacian Cioloș: Să fim români în fiecare zi ca și cum ar fi Ziua Națională.,"Să fim români în fiecare zi ca și cum ar fi Ziua Națională.
Să nu delegăm nimănui acest sentiment care este baza regăsirii noastre ca neam deschis către lume.
La Mulți Ani români, oriunde ați fi, La Mulți Ani români azi și în fiecare zi!
În urmă cu un an, în calitatea sa de prim-ministru, Dacian Cioloș spunea că: ,,Însă, în spatele miracolului se află oameni în primul rând, oameni care au ştiut să viseze, care au ştiut să pună în aplicare acest ideal, cu consecvenţă, cu stăruinţă. Mă gândesc la personalităţi politice, la oameni de cultură, la oameni care pur şi simplu au crezut în acest ideal şi şi l-au asumat de la o generaţie la cealaltă. Şi acest lucru a fost posibil atunci, în 1918, pentru că am avut calitate în educaţie, valoare în cultură, a fost posibil datorită curajului armatei române, a fost posibil pentru că am avut oameni politici inspiraţi. Şi în felul acesta a putut să înceapă acest vis al României moderne, al României întregi”, continuă premierul.
El a mai afirmat că la 98 de ani de la acel moment, la doar doi ani înainte de Centenarul Marii Uniri, suntem în faţa unei provocări care să ne permită să desăvârşim acest proiect al României moderne.
,,Şi acest lucru este posibil asumându-ne un proiect de ţară împreună, dincolo de diferenţa de viziune, dincolo de chestiunile cotidiene pe care le mai avem de rezolvat. Acest vis şi această viziune asupra a ceea ce vrem de la România modernă, de la România viitorului ne poate ajuta să găsim în noi forţa coerenţei, forţa coeziunii în a susţine un proiect de ţară. Suntem într-un moment în care, prin alegerile pe care le vom face, prin stăruinţa şi consecvenţa cu care vom fi capabili să ducem un proiect la bun sfârşit, de acestea va depinde viitorul României şi sunt convins că putem să ni-l asumăm împreună”, a mai afirmat Dacian Cioloş.
,,La mulţi ani, România! La mulţi ani, români, oriunde v-aţi afla! La mulţi ani tuturor celor care trăiesc în România!”",https://www.notabn.ro/dacian-ciolos-sa-fim-romani-fiecare-zi-ca-si-cum-ar-fi-ziua-nationala/,2020-03-06,About The Author
747,747,notabn.ro,Președintele Iohannis obligat de CCR să o revoce pe Laura Codruța Kovesi,"Judecătorii Curții Constituționale au admis, miercuri, sesizarea Guvernului, după ce Klaus Iohannis a refuzat să o revoce pe Laura Codruta Kovesi, procuror șef al DNA.
Ministerul Public a anunţat miercuri că a luat act de decizia Curţii Constituţionale a României privind existenţa unui conflict între puteri în cazul respingerii revocării şefei DNA, Laura Codruţa Kovesi, şi aşteaptă motivarea CCR, transmite Agerpres.
Preşedintele CCR, Valer Dorneanu, a anunţat că plenul Curţii, cu majoritate de voturi, a admis sesizarea premierului cu privire la acel conflict de competenţă, constatându-se conflict între ministrul Justiţiei şi preşedinte determinat de refuzul şefului statului de a da curs cererii de revocare a şefei DNA.",https://www.notabn.ro/presedintele-iohannis-obligat-de-ccr-sa-o-revoce-pe-laura-codruta-kovesi/,2020-03-06,About The Author
748,748,notabn.ro,A fost adoptată legea de înființare a Muzeului Holocaustului,"Miercuri, 11 septembrie 2019, Camera Deputaților a adoptat legea care prevede înființarea Muzeului Național de Istorie a Evreilor și al Holocaustului din România. Muzeul va funcționa în subordinea Institutului Național pentru Studierea Holocaustului din România ,,Ellie Wiesel”.
Potrivit art 2 din lege: ,,Muzeul are ca scop prezentarea şi promovare istoriei culturii şi tradiţiilor comunităţilor evreieşti din România, cunoașterea în plan intern și internațional a contribuției acestei minorități la evoluția și modernizarea societății românești de-a lungul timpului, protejarea memoriei victimelor holocaustului, precum şi promovarea combaterii antisemitismului.",https://www.notabn.ro/a-fost-adoptata-legea-de-infiintare-a-muzeului-holocaustului/,2020-03-06,About The Author
749,749,notabn.ro,Alianța USR-PLUS îi cere lui Iohannis declanșarea referendumului pe justiție,"Alianța USR-PLUS i-a cerut, joi, președintelui Klaus Iohannis să declanșeze referendumul pe justiție. Liderul USR, Dan Barna, a susținut că întrebarea ar trebui să fie: „Sunteți de acord ca persoanele condamnate penal să nu mai poată candida la funcții publice?”.
Solicitarea USR-PLUS vine ca reacție la citarea ca suspect a Laurei Codruța Kovesi la Secția de investigare a magistraților, structură înființată în acest an la propunerea PSD-ALDE. „Nu e nimic întâmplător în citarea Laurei Codruţa Kovesi. Nu cred că în România există un cetăţean de bună credinţă care să-şi imagineze că acest lucru nu s-a întâmplat la ordinul direct al lui Liviu Dragnea. Liviu Dragnea, Tăriceanu, Tudorel Toader sunt disperaţi pentru că o eventuală numire în funcţia de procuror european ar arunca la gunoi toată retorica otrăvită pe care o aruncă peste România de doi ani. O eventuală numire a dnei Kovesi ar arăta tuturor românilor, puţinii care mai cred în Dragnea, că ceea ce face în România este un abuz şi ceea ce spune României sunt minciuni ordinare”, a declarat Dan Barna
El a mai spus că secţia pentru anchetarea magistraţilor este ”o miliţie pe care a construit-o Liviu Dragnea şi a cărei victimă este dna Kovesi”. ”Întrebarea (la referendum – n.r.) este una foarte simplă – Sunteţi de acord ca persoanele condamnate penal să nu mai poată candida la funcţii alese în România?. Atât de simplu este”, a adăugat Barna.",https://www.notabn.ro/alianta-usr-plus-ii-cere-lui-iohannis-declansarea-referendumului-pe-justitie/,2020-03-06,About The Author
750,750,notabn.ro,Tehnologie de ultimă generație cu raze X în sistem digital la SJU Bistrița,"Spitalul Județean de Urgență Bistrița anunță achiziția unuia dintre cele mai performante aparate cu raze X în sistem digital, acesta rămânând doar să primească autorizația CNCAN.
Aparatul de radiologie digital oferă o mare acuratețe imaginilor și poate să fie folosit pentru evaluarea întregului schelet, dar și pentru investigații ale aparatelor: respirator, gastrointestinal, cardiovascular și urogenital.
Mai mult, masa de poziționare a pacientului se poate preprograma și poate să fie înclinată până la 90 de grade, iar cea mai mică înălțime este de 48 cm. Așadar, este potrivită din punct de vedere ergonomic, atât pentru pacienții cu greutate mare, cât și pentru cei cu dizabilități sau în scaun cu rotile.
Valoare investiției asigurată de Consiliul Județean Bistrița-Năsăud este de 1.129.250lei (236.442€)
sursa: Facebook Emil Radu Moldovan",https://www.notabn.ro/tehnologie-de-ultima-generatie-cu-raze-x-in-sistem-digital-la-sju-bistrita/,2020-03-06,About The Author
751,751,notabn.ro,Dacian Cioloș: „Putem ieși din acest analfabetism funcțional legat de politică discutând cu oamenii și având curajul confruntării directe”,"Fondatorul Mișcării România Împreună (RO+), Dacian Cioloș, a declarat, joi seară, în cadrul unei dezbateri cu reprezentanți ai societății civile din Timișoara, că analfabetismul funcțional legat de politică poate fi remediat dacă politicienii își asumă genul de dezbateri directe cu electoratul.
„Soluția (ca oamenii să fie mai bine informați, n.r.) nu e la câte televiziuni o să aibă partidele din opoziție în raport cu cei de la putere pentru că, așa cum funcționează lucrurile la noi, cei de la putere, dacă vor, au tot timpul mai multe mijloace să aibă televiziuni decât cei din opoziție.
Nu așa ar trebui să funcționeze presa. Eu cred că putem să găsim și alte mijloace de a comunica cu oamenii. Exact genul acesta de discuții și modul în care dumneavoastră comunicați cu vecinul, cu familia, cu prietenii sunt modalități care pot fi foarte eficiente de a transmite mesaje. Nu cred că televiziunile și talk-show-urile ne vor scoate din analfabetismul acesta funcțional legat de politică, dimpotrivă, o să ne adâncească și mai mult, așa cum e practicat jurnalismul în unele cazuri. Eu cred că putem ieși din acest analfabetism funcțional tocmai discutând cu oamenii și având curajul confruntării directe. Aici, apropo de civism, cred că acțiunea civică poate să aibă un rol important în educația asta cetățenească”, a declarat Dacian Cioloș, joi seară, în cadrul dezbaterii „Implicarea societății civile în dezvoltarea cetății. Civism și vot“.
El a subliniat că își asumă faptul că ar fi putut să comunice mai bine în perioada în care s-a aflat la guvernare: „Mi-am asumat responsabilitatea pentru ceea ce a făcut Guvernul, nu pentru ceea ce a făcut Parlamentul sau au făcut sau nu politicienii, care aveau anumite responsabilități. Îmi asum și responsabilitatea unei comunicări deficitare din partea guvernului. Am fi putut să comunicăm mai bine ceea ce am făcut, dar vă amintesc că, la alegeri, nu a participat Guvernul technocrat, care să își asume rolul de țap ispășitor. La alegeri au participat partidele politice care au fost în Parlament. Nu văd de ce ar trebui guvernul tehnocrat să își asume responsabilitatea alegerilor”.
Pe de altă parte, Dacian Cioloș a reamintit faptul că politicienii care acuzau guvernul tehnocrat că era ilegitim erau exact aceiași care îl votaseră în Parlament. „Am spus de la început că voi fi un prim-ministru independent și că va fi un guvern independent politic și am decis să nu candidez, indiferent de presiunile care au venit, tocmai pentru a nu amesteca lucrurile. Îmi asum ceea ce noi am decis, ceea ce a făcut Guvernul, dar nu îmi asum rezultatul alegerilor, pentru că nu are legătură cu ceea ce a făcut guvernul“, a adăugat fostul premier.",https://www.notabn.ro/dacian-ciolos-putem-iesi-din-acest-analfabetism-functional-legat-de-politica-discutand-cu-oamenii-si-avand-curajul-confruntarii-directe/,2020-03-06,About The Author
752,752,notabn.ro,Tatiana Țîbuleac a primit Premiul Uniunii Europene pentru Literatură 2019,"Romanul „Grădina de sticlă”, de Tatiana Țîbuleac, apărut la Editura Cartier în 2018, a câștigat Premiul Uniunii Europene pentru Literatură (EUPL) 2019. Acest premiu se acordă anual, începând din anul 2009, tinerilor scriitori contemporani din literaturile emergente.
Premiul este coordonat de un consorțiu format din: European and International Booksellers Federation (EIBF), European Writers’ Council (EWC) și Federation of European Publishers (FEP). Consorțiul înființează jurii naționale care au rolul de a nominaliza autorii propuși pentru premiere.
Membrii juriilor sunt nominalizați de organizațiile naționale membre ale consorțiului EUPL din fiecare dintre țările participante. Premiul este în valoare de 5000 de euro.
Trei scriitori români au fost recompensați până în prezent cu acest premiu: Claudiu Mihail Florian (2016) pentru Vârstele jocului. Strada Cetăţii (Polirom), Ioana Pârvulescu (2013) pentru Viaţa începe vineri (Humanitas) și Răzvan Rădulescu (2010) pentru Teodosie cel Mic (Polirom).
În lista scurtă pentru premiul literaturii române au mai fost romanele:
Așa să crească iarba pe noi, de Augustin Cupșa, Editura Humanitas, 2017
Porci, de Tudor Ganea, Editura Polirom, 2018
Sindromul Stavroghin, de Alina Pavelescu, Editura Humanitas, 2019
Copilăria lui Kaspar Hauser, de Bogdan-Alexandru Stănescu, Editura Polirom, 2017.
Anul acesta, țările participante pentru premiu au fost: Austria, Finlanda, Franţa, Georgia, Grecia, Ungaria, Irlanda, Italia, Lituania, Polonia, România, Slovacia, Ucraina şi Marea Britanie.
Tatiana Țîbuleac s-a născut pe 15 octombrie 1978 în Chișinău, Republica Moldova. Absolventă a Liceului „Iulia Hasdeu” din Chișinău; licențiată a Facultății de Jurnalism și Științe ale Comunicării a USM.
Devine cunoscută publicului larg în 1995, când inițiază rubrica „Povești adevărate” în cotidianul Flux. Din 1999 face parte din echipa PRO TV Chișinău în calitate de reporter, editor și prezentatoare de știri. Stabilită actualmente la Paris, unde lucrează în domeniul audiovizualului.
Debut editorial cu Fabule moderne, Editura „Urma Ta”, Chișinău, 2014; ediția a II-a, Editura „Libris Editorial”, Brașov, 2016. Cea de-a doua carte, Vara în care mama a avut ochii verzi, Cartier, 2017, este distinsă cu Premiul Uniunii Scriitorilor din Republica Moldova (2017), Premiul revistei Observator cultural și Premiul Observator Lyceum (2018). Romanul a apărut în franceză și în spaniolă.
Grădina de sticlă este al doilea roman al Tatianei Țîbuleac, apărut deja în două ediții, într-un tiraj total de 8000 de exemplare.
sursa foto: facebook/Tatiana Țîbuleac
sursa: omiedesemne.ro",https://www.notabn.ro/tatiana-tibuleac-a-primit-premiul-uniunii-europene-pentru-literatura-2019/,2020-03-06,About The Author
753,753,notabn.ro,Primăria Oradea preia în administrare Palatul Episcopal Greco-Catolic pentru următorii 20 de an,"Distrus aproape în totalitate de flăcări, Palatul Episcopal Greco-Catolic va renaște din propria cenușă. E promisiunea autorităților locale, dar și a simplilor orădeni, impresionați de năpasta care a afectat una dintre cele mai apreciate clădiri ale urbei. Autoritățile locale intenționează să reabiliteaze clădirea și să o transforme în centru cultural. Iar oamenii promit că vor dona bani pentru ca Palatul să prindă din nou viață.
După ce flăcările au distrus aproape în totalitate Palatul Episcopal Greco-Catolic, una dintre cele mai spectaculoase clădiri din Oradea, autoritățile au încercat să găsească soluții prin care să-l aducă la forma pe care o avea înainte de nenorocire. Ca să fie sigură că lucrările vor începe în scurt timp, Primăria a anunțat că va prelua în administrare Palatul pentru următorii 20 de ani.
„Am anunţat azi că vom realiza un parteneriat cu Episcopia Greco-Catolică în vederea refacerii palatului din Piaţa Unirii, distrus de incendiu în seara zilei de 25 august. Am convenit ca Palatul Episcopiei să fie reabilitat într-un termen cât mai scurt posibil, iar pe de altă parte să aibă o funcțiune publică, urmând să devină un centru cultural pentru orădeni. În acest sens, Primăria Oradea va lua în administrare această clădire pe 20 de ani, parcurgând procedurile necesare pentru reabilitarea ei. Vom realiza împreună etapa de colectare de fonduri, în așa fel încât cei care doresc să participe la reabilitarea acestei clădiri – și fac pe această cale un apel către toți orădenii și către toți cei care doresc să sprijine reabilitarea ei – să o facă prin conturile care deja au fost anunțate de către Episcopie şi de către Primăria Oradea. Având în vedere suma mare de bani care va fi necesară, ținând cont de distrugerile mari care se văd, e foarte probabil să fie nevoie de un sprijin financiar mai consistent, iar acest sprijin va fi asigurat de către Consiliul Local Oradea, după ce se termină perioada de colectare. Mulțumesc tuturor celor care și-au manifestat sprijinul, îi mulțumesc d-lui ministru al Culturii, dl George Ivașcu, pentru că a sunat duminică și ne-a asigurat de sprijinul Guvernului prin Ministerul Culturii, dar și celorlalte autorități publice și companii care și-au manifestat disponibilitatea de a susține prin fonduri sau prin alte intervenții reabilitarea Palatului Episcopiei”, a menționat primarul Ilie Bolojan.",https://www.notabn.ro/primaria-oradea-preia-in-administrare-palatul-episcopal-greco-catolic-pentru-urmatorii-20-de-an/,2020-03-06,About The Author
754,754,notabn.ro,"De Ziua Culturii Naționale, bistrițenii sunt invitați la un concert extraordinar","Ziua de 15 ianuarie, aleasă ca Zi a Culturii Naţionale, reprezintă data naşterii poetului naţional al românilor, Mihai Eminescu (1850-1889).
Criticul literar Titu Maiorescu, mentorul Junimii, spunea despre marele poet: ,,Pe cât se poate omeneşte prevedea, literatura poetică română va începe secolul al XX-lea sub auspiciile geniului lui şi forma limbei naţionale, care şi-a găsit în poetul Eminescu cea mai frumoasă înfăptuire până astăzi, va fi punctul de plecare pentru toată dezvoltarea viitoare a veşmântului cugetării româneşti.”",https://www.notabn.ro/de-ziua-culturii-nationale-bistritenii-sunt-invitati-la-un-concert-extraordinar/,2020-03-06,About The Author
755,755,notabn.ro,"Doctorul Mureșan Gavrilaș, managerul Sanovil, propus cetățean de onoare al Bistriței","Consilierii municipali ai PNL Bistrița, îl propun pe Dr.Mureșan Gavrilaș, managerul clinicii Sanovil, pentru titlul de cetățean de onoare al municipiului Bistrița. Proiectul va fi supus votului consilierilor locali la ședințs Consiliului Local Bistrița din data de 25 Iulie 2019.
„Domnul Dr. Mureșan Gavrilaș este o personalitate recunoscută în plan local cât şi naţional, remarcîndu-se printr-o bogată activitate în domeniul medical şi managerial. Prin înfințarea clinicii SANOVIL precum și pentru nivelul proiectelor dezvoltate în orașul nostru, a căror dotare cu echipamente și echipe de specialiști, au făcut ca în timp, Dl.Dr.Mureșan Gavrilaș să fie cunoscut și apreciat nu numai de bistrițeni ci și de cetățenii din țară, care vin și bat la usa clinicii înfințate de către acesta.
Atent la necesitățile locuitorilor din orașul Bistrița, din județul nostru și din județele limitrofe, în anul 2014, Dr.Mureșan Gavrilaș deschide POLICLINICA NOUĂ, un spațiu medical complex și modern care printr-o arhitectură elegantă schimbă puțin fașța unei străzi importante din municipiul nostru. Aici se deschid peste 20 de cabinete medicale, o modernă bază de recuperare medicală și cel mai modern și complex laborator de imagistică medicală, facilitând astfel accesul cetățenilor orașului nostru la servicii medicale de calitate și oferind o alternativă, creând în oraș un soirit sănătos de competiție in serviciile medicale de pe urma careia pacienții au numai de câștigat.
În activitatea profesională medicală Dr.Mureșan Gavrilaș se remarcă prin dezvoltarea și susținerea chirurgiei laparoscopice în ginecologie în cadrul clinicii SANOVIL la cel mai înal nivel dezvoltând tehnici chirurgicale noi și instruind medici tineri în această modernă tehnică chirurgicală.
Munca și realizările Dr. Mureșan Gavrilaș au un impact semnificativ în orașul nostru și în împrejurimi, în acest moment în cadrul grupului SANOVIL sunt peste 190 de angajați permanent și peste 70 de colaboratori dintre care peste 90 cu studii superioare, toți contribuind la realizarea unui act medical de calitate și în continuă perfecționare, slujind locuitorii orașului nostru, județului și a județelor limitrofe.
La clinica SANOVIL s-au născut pe parcursul a 12 ani peste 7000 de copii, au avut loc peste 10 000 de intervenții chirurgicale, și multe zeci de mii de consultații, pacienții din alte județe care au venit la Bistrița pentru asisțență medicală reprezentând peste 50% din pacienții SANOVIL atât în clinică cât și în Policlinica Nouă.
Dr. Mureșan Gavrilaș este o personalitate complexă, la care se adaugă trăsăturile morale care atestă că în activitatea sa s-a simţit şi se simte răspunzător nu numai profesional, ci şi în relaţiile cu oamenii, ceea ce dă măsura angajamentului faţă de sine însuşi şi lumea în care trăieşte, conferindu-i şi o autoritate morală care-i întregeşte identitatea.
Prin susţinuta sa activitate medicală și managerială a avut o contribuţie majoră la dezvoltarea municipiului Bistrița, contribuind semnificativ la viața cetățenilor din orașul nostru.
Având în vedere cele prezentate mai sus, noi, grupul de consilieri municipali ai PNL, inițiem proiectul de hotărâre privind conferirea titlului de Cetăţean de Onoare al municipiului Bistrița, domnului Mureșan Gavrilaș.
Consilieri locali PNL: Sorin Hangan, Gaga-Seica Mărioara, Diana Morar, Ioan Peteleu, Mihai Sărmășan.”",https://www.notabn.ro/doctorul-muresan-gavrilas-managerul-sanovil-propus-cetatean-de-onoare-al-bistritei/,2020-03-06,About The Author
756,756,notabn.ro,Pamfletarul condamnat vine la Bistriţa,"Joi, 11 mai, de la ora 13:00, la Bilbioteca Judeţeană „George Coşbuc” Bistriţa-Năsăud, ziaristul Viorel Ilişoi, cunoscut ca fiind pamfletarul care a fost condamnat la închisoare pentru delict de presă, îşi lansează volumul „Cele mai frumoase reportaje”.
„Născut la 13 februarie 1968, la Ringhilești, județul Botoșani; a crescut la Casa de Copii din Trușești, pe malurile Jijiei. Debutează ca ziarist în primele zile ale anului 1990 și scrie, pe rând, la Atitudinea (1990-1991), Timpul (1991-1998), Național (1998-2003), Cotidianul (2004-2009) și Jurnalul Național (din octombrie 2009 până în 10 oct. 2014, când a fost dat afară fără explicații); mentor la ziarul „Viața liberă” din Galați (oct. 2014 – mai 2015). În prezent, șomer.
În 1992 devine primul ziarist român postdecembrist condamnat pentru delict de presă, fiind condamnat definitiv la 3 luni de închisoare, cu executare, pentru pamfletul „Saddam Hussein se ascunde la Botoșani”. Faptul este trecut sub tăcere în țară, dar scandalizează presa internațională și aceasta va duce la eliberarea sa după doar 19 zile de închisoare. În 2011 va începe publicarea în Jurnalul Național, în foileton, a romanului „Paișpe”, inspirat din această experiență (57 de episoade).
Între 1993 și 1998 publică în revista Timpul, număr de număr, intervuri cu cei mai importanți oameni de cultură ai vremii. Interviurile, ce surprind transformările din cultura română în vreme de tranziție, sunt reunite într-un volum și așteaptă încă un editor bogat și îndrăzneț. Volumul cuprinde și ancheta literară „Viața literară pe Bahlui”, publicată în Timpul în perioada 1997-1998. Tot în acea perioadă se numără, alături de Dan Lungu, Ovidiu Nimigean, Radu Andriescu, printre inițiatorii grupului literar CLUB 8.
În 1997 realizează o carte de interviuri cu marele scriitor Cezar Ivănescu. Scriitorul a cerut ca volumul „Kagemusha. Șapte zile cu Cezar Ivănescu” să apară după moartea sa. Câteva zeci de pagini au fost publicate deja pe site-ul de internet dedicat scriitorului.
În 2008 inițiază, pe saitul ziarului Cotidianul, rubrica „Momente și spițe”, prima rubrică multimedia (text, foto și audio-video) cu caracter permanent din presa scrisă.
Din 2009 lucrează la o proiectată carte de reportaje realizate incognito (cerșetor în „Cerșetor pentru o zi”, gunoier în „Oameni și gunoaie din București”, pacient în „Vino, mamă, să mă vezi la spitalul de obezi”, turist în „Întâmplări gazetărești”, zilier în „Gustul amar al mărului românesc”, controlor în „Biletul la control!“).
În 2010 realizează de unul singur (documentare, scenariu, imagine, montaj, regie) filmul documentar „Maria Lătărețu. Ultimul cântec, ultima zi”, prezentat în același an la Festivalul Internațional de Film Etno de la Slătioara.
În 2011, după ce a publicat poezie și proză în principalele reviste literare din țară (Luceafărul, Familia, Vatra, SLAST, Cronica, Timpul, Caiete botoșănene, Hyperion, Argeș, Ateneu) și în câteva volume colective, și-a ars toate poeziile și proza de până atunci, defrișând terenul pentru un nou început literar, marcat de publicarea în foileton a romanului „Paișpe”.
În octombrie 2011 apare la studioul Patric Art audiobookul „Soldatul câinelui”, de Paul Goma, în lectura lui Viorel Ilișoi. Este prima dintr-o serie de cărți de Paul Goma citite la microfon de V.I. Cu un an mai devreme, reportajul „Acasă la Paul Goma” a apărut în volumul omagial „Paul Goma 75. Dosarul unei iubiri târzii” (Eagle Publishing). Același reportaj a fost difuzat pe internet în lectura autorului, alături de reportajul „Strălucitor” și de serialul „Salvezi un om, salvezi o lume” (18 episoade), piese cu care V.I. inaugurează în media românească „Reportajul gata citit”.
Susține conferințele: „Reportajul românesc de azi” la Școala de toamnă pentru jurnaliști (FJSC, Universitatea Alexandru Ioan Cuza, Iași, 2011), „Evoluții în presa românească de azi” (FJSC, Universitatea Ecologică București, 2012), “Subiectivitate și afectivitate în reportaj (FJSC, Universitatea București)”; predă cursul „Jurnalism și scriere expresivă” la Asociația Jurnaliștilor Romi (2011) și un „Curs practic de reportaj” (Muzeul Literaturii Române, Iași, 2013, 2014).”
(Prezentare apărută în volumul colectiv „Cartea Jijiei”, Editura Alfa, Iași, 2013, actualizată)",https://www.notabn.ro/pamfletarul-condamnat-vine-la-bistrita/,2020-03-06,About The Author
757,757,notabn.ro,"Senatorul PSD, Tit Liviu Brăiloiu vrea ”o reglementare care să controleze rețelele sociale. Nu avem pentru Facebook nici un control”","Senatorul PSD, Tit Liviu Brăiloiu, a întrebat-o, marți, pe ministrul Carmen Dan, la audierile pe tema violențelor din 10 august, dacă nu se impune ”o reglementare care să controleze și aceste rețele sociale”. ”Nu avem pentru Facebook nici un control. Credeți că guvernul poate iniția acest tip de legislație?”, a întrebat senatorul PSD.
Ministrul de interne și-a arătat ”toată disponibilitatea” pentru o astfel de inițiativă.
Întrebat fiind de jurnaliştii de la G4media, ce ar trebui să conțină viitoarea lege și de ce nu este suficientă legislația în vigoare, senatorul a răspuns:
„Din punctul meu de vedere, n-ar fi o noutate. Rețelele sociale sunt reglementate în statele membre UE. Au legislație specifică, am văzut în Spania, Portugalia. În nici un caz nu sunt de acord să ajungem la o legislație gen Erdogan prin Turcia sau China. Repet, nu vreau să ajung acolo, dar vreau să ajung la o legislație care să reglementeze conținutul. În sensul de a nu se mai putea prolifera amenințări sau aduce atingere demnității persoanei.
Nu sunt suficiente. În Codul penal nu sunt sancțiuni pentru calomnii și insulte. Probabil că sunt suficiente, dar pe Facebook suntem singura țară în care se face ce se face în România.
Libera exprimare trebuie să existe, chiar sunt partizanul libertății de exprimare, dar cu niște limite.
Se impune o reglementare care să controleze și aceste rețele sociale, pentru a controla conținutul? Nu avem pentru Facebook nici un control. Credeți că guvernul poate iniția acest tip de legislație?”, a precizat senatorul.",https://www.notabn.ro/senatorul-psd-tit-liviu-brailoiu-vrea-o-reglementare-care-sa-controleze-retelele-sociale-nu-avem-pentru-facebook-nici-un-control/,2020-03-06,About The Author
758,758,notabn.ro,Alegeri parlamentare anticipate în Austria,"Vicecancelarul austriac fusese filmat cu o cameră ascunsă într-o vilă din Ibiza, în 2017, când promitea contracte publice în schimbul sprijinului oferit de o pretinsă nepoată a unui oligarh rus.
Apoi extrase din înregistrare au apărut în presă.
Potrivit sondajelor, Partidul Poporului al fostului cancelar Sebastian Kurz este favorit în alegeri.
La mare distanță, pe locul 2 se situează Partidul Social Democrat, iar extrema dreaptă ar fi pe locul 3. Verzii și liberalii sunt și ei în cursa electorală.",https://www.notabn.ro/alegeri-parlamentare-anticipate-in-austria/,2020-03-06,About The Author
759,759,notabn.ro,"Medicamentele cu ranitidină, interzise la vânzare","Agenția Națională a Medicamentului a anunțat, zilele trecută, că medicamentele pe bază de ranididină vor fi blocate de la vânzare în farmacii, ca o măsură de precauție după ce Grupul European pentru Calitatea Medicamentului a făcut cunoscut faptul că în ranididină au fost depistate impurităţi care prezintă potențial cancerigen pentru oameni. Se așteaptă ca, în cazul ranididinei, Comisia Europeană să ia o decizie, dar până atunci, în țara noastră, medicamentele (orale sau injectabile) ce conțin această substanță rămân interzise la vânzare.",https://www.notabn.ro/medicamentele-cu-ranitidina-interzise-la-vanzare/,2020-03-06,About The Author
760,760,notabn.ro,"Viitor Ministru de Interne, pensionar de la 39 de ani, cu peste 7.500 lei/lună","Dumitru Chirilă, născut la 20 august 1978, a absolvit, în 1997, Școala de agenți de poliție din Câmpina, și a fost, până în 2003, agent operativ, adică subofițer de poliție. Ulterior, a făcut Dreptul la Universitatea din Craiova, a terminat Colegiul Național de Apărare și a avut timp să urmeze cursurile a trei masterate. În 2003, a devenit ofițer.
O scurtă perioadă de timp, a fost șef de diviziune în cadrul direcției de informații a Ministerului de Interne, dar și șeful Biroul de Combaterea Macrocriminalității Economico – Financiare, Spălării Banilor și a Infracțiunilor din Piața de Capital din cadrul Poliției Române, scrie newsweek.ro.
S-a pensionat la 20 martie 2017, la doar 39 de ani. În 2018, a primit circa 7.583 de lei pe lună pensie, adică 91.200 de lei pe an, potrivit declarației de avere.
De reținut că fostul ofițer a fost numit secretar de stat la MAI, chiar de către Viorica Dăncilă, în urmă cu o lună.",https://www.notabn.ro/viitor-ministru-de-interne-pensionar-de-la-39-de-ani-cu-peste-7-500-lei-luna/,2020-03-06,About The Author
761,761,notabn.ro,"Ministrul sănătății, Sorina Pintea: „Zeci de medici vor să se întoarcă în țară""","Ministrul Sorina Pintea a afirmat că, în prezent, sistemul de sănătate din România este atractiv pentru personalul medical şi precizează că solicitările medicilor de a reveni în ţară sunt tot mai multe.
„Medicii plecau sau mai pleacă încă din România din cauza salariilor şi din cauza dotărilor. Salariile, din punctul meu de vedere, sunt deja rezolvate. Eu cred că salariile medicilor din România sunt corespunzătoare muncii pe care o fac în România. În ceea ce priveşte dotarea, aţi prezentat şi dvs în multe rânduri aparatura pe care am început să o livrăm spitalelor, dar până la urmă şi spitalele trebuie să se preocupe, autorităţile locale şi judeţene, pentru a putea contribui la dotarea acestor spitale, pentru că da, medicul, în afară de salariu, de banii pe care îi câştigă, are nevoie să trateze pacienţii, or dacă nu are aparatură, dacă nu are medicamente, dacă nu are materiale, nu poate să facă asta. (…) Condiţiile s-au îmbunătăţit, nu putem nega. În ultimii ani şi Ministerul Sănătăţii şi autorităţile locale au investit, e adevărat prea puţin faţă de necesităţile din acest moment, dar eu cred că sistemul de sănătate din România în acest moment este atractiv pentru personalul medical”, a declarat ministrul Sorina Pintea la Digi 24.
Întrebată dacă vor fi medici care vor reveni în ţară având în vedere că s-au mărit salariile, ea a răspuns: „Cred sincer că sunt, pentru că în fiecare săptămână primesc nenumărate mesaje prin care ni se solicită date privind modalităţile pentru a putea veni în ţară, număr de posturi. Ne-am şi gândit, de fapt, să extindem corespondenţa cu cei de acolo, cu ambasadele ţărilor Uniunii Europene, pentru că solicitările de a reveni în ţară sunt multe, mult mai multe decât solicitările de plecare din ţară”.
Sorina Pintea a menționat că doar în ultima săptămână a primit circa 32 – 33 de solicitări ale unor medici.
„Marea majoritate a celor care solicită revenirea sunt medici care au făcut specializare în străinătate, specialităţi chirurgicale, specialităţi deficitare în acest moment în România. O parte din spitalele judeţene sunt deja pregătite să primească aceşti medici, spitale din Bucureşti, din Timişoara, din Iaşi, Cluj, spitale din centre universitare. Este nevoie de medici foarte buni, inclusiv în zona privată, pentru că şi zona privată e importantă, aceasta completează practic zona publică, pentru că nevoia de servicii medicale în anumite zone nu poate fi acoperită în totalitate de spitalele publice. Se înfiinţează noi spitale private, inclusiv la Cluj sunt centre private care au nevoie de medici foarte buni, deci există locuri unde aceştia pot să vină să muncească cu mare încredere”, a mai precizat ministrul Sănătăţii.",https://www.notabn.ro/ministrul-sanatatii-sorina-pintea-zeci-de-medici-vor-sa-se-intoarca-in-tara/,2020-03-06,About The Author
762,762,notabn.ro,"Interviurile Nota BN. Primarul Clujului, Emil Boc, despre investițiile în administrație, proiecte pe anul 2019, sport, PNL și alegerile europarlamentare. FOTO/VIDEO","Publicația noastră Nota BN a realizat zilele acestea un interviu cu primarul municipiului Cluj-Napoca, domnul Emil Boc.
M.S. Bună ziua doamnelor și domnilor, ne aflăm la Cluj-Napoca și ne face o mare plăcere să-l avem invitat pe primarul municipiului Cluj-Napoca,domnul Emil Boc, căruia îi mulțumim că a acceptat invitația noastră.
E.B. Si eu va mulțumesc pentru invitație.
Interviurile Nota BN. Emil Boc – Primarul Clujului Interviurile Nota BN. Emil Boc – Primarul Clujului Publicată de Nota BN pe Miercuri, 6 februarie 2019
M.S. Domnule primar, anul trecut guvernarea v-a luat 28 de milioane de euro,care este situația în acest moment?
E.B. Complet incertă, am fost două zile la București,la întalnire cu Ministrul Finanțelor, la întalnire cu premierul Dăncilă, unde am explicat faptul că marile municipalități, în general administrația locală, nu mai poate fi privată de banii care i se cuvin. De exemplu așa cum am spus, Cluj-Napoca a pierdut în 2018, cca. 28 de milioane de euro în comparație cu anul 2017, iar ca să aveți o reprezentare exactă, Sala Polivalentă din Cluj a costat aproape 20 de milioane de euro. Deci noi am pierdut mai mult decât echivalentul construcției unei săli polivalente doar într-un singur an. Prin faptul că banii din impozitul pe venit, adică din ceea ce se produce la Cluj ,când ni s-a cuvenit nu au mers la Cluj, ci pur și simplu au fost utilizați de guvern într-un scop pe care noi nu îl cunoaștem. Guvernul a venit și a spus în urma acestor discuții repetate că va îmbunătăți situația în raport cu anul 2018, dar pe noi nu ne interesează să se imbunătațească în raport cu 2018 când am pierdut 28 de milioane de euro, ne interesează să se revină la situația din 2017, la care să se adauge creșterea economică și impactul asupra prețurilor și a celorlalte evoluții, ca administrațile locale să poată primi banii necesari.
Am primit cu o mână, în sensul că s-a promis o creștere a cotelor din impozitul pe venit de la 43% la 60 %, iar pe de altă parte ne-au fost aduse cheltuieli suplimentare la buget pe care nu le-am avut, cheltuieli cu asistența socială, astfel încât astăzi, noi nu suntem în măsură să spunem ce am pierdut sau ce am caștigat în raport cu 2018, darmite în raport cu 2017 când trebuie să fie anul de referință.
În consecință, așteptăm sa vedem proiectul de buget în Parlament, unde prin parlamentarii noștri vom susține foarte clar amendamentele ca administrația locală să primească minim 67% din cotele din impozitul pe venit în raport cu 43% cât a fost în 2018 si să nu ni se pună cheltuieli suplimentare pe care pâna acum le plătea statul prin guvern.
Principalele probleme ale oamenilor sunt aici la nivel local. Că e comună, că e oraș, că e municipiu ,dacă e comună mică e o problemă mică, dacă e oras mai mare, e o problemă mai mare, municipiu mai mare,probleme și mai mari. Adică astăzi cele mai mari confruntări cu problemele sunt aici la nivelul administrațiilor locale. Aici e problema legată de trafic, aici e problema legată de sărăcie, ai nevoie de locuințe sociale, de creșe, de grădinițe. Daca guvernul îți ia 28 de milioane de euro în fiecare an cum pot eu să mai construiesc creșe ,grădinițe, pasaje subterane sau să decongestionez eu traficul într-o mare metropolă. Nu pot să asigur siguranța cetățenilor care este importantă pentru investiții pentru locuri de muncă, pentru siguranța fiecărui copil care merge la scoală, nu pot să asigur autobuze ca să nu mai meargă fiecare cu mașina la școală dacă banii sunt luați și puși în altă parte.
În Europa, asta am explicat și primului ministru, tendința este exact invers cu comparație la ce se întamplă în România, adică descentralizare de resure financiare pentru că acolo sunt problemele, adică subsidiaritate este principiul de bază al unor români, ce înseamnă subsidiaritate – decizia ,resura financiară este lăsată la autoritatea care este cea mai apropriată de cetățean. La noi ce se intâmplă, luăm banii din teritoriu si îi ducem la centru, adică centralizare exact invers, niciodată Bucureștiul nu va ști care sunt adevăratele nevoi ale Clujului, ale Bistriței, Oradei ,Timișoarei s.a.m.d. Nu v-a ști, nu are cum să cunoască, atunci de ce să iei bani și după aceea să decizi tu că vei face o creșă la Cluj. A spus la un moment dat cineva din guvern *Noi o să vă dăm bani să vă faceți o creșă *. Eu nu am nevoie ca guvernul să îmi dea mie bani să fac o creșă, ci să îmi lase mie bani la Cluj că poate am nevoie de două creșe și nu de una, de două grădinițe , de o centură ocolitoare, poate am nevoie de un parc, de o calitate a vieții în alt domeniu, nu trebuie să îmi stabilească Bucureștiul prioritățile pe care eu le reprezint. Noi de aceea am fost aleși, ca să punem în aplicabilitate dorințele oamenilor de aici, nu poate guvernul să conducă o administrație locală din teritoriu.
M.S. Primarii pot sa facă mai bine decât guvernul indiferent de coloratura politică ?
E.B. Peste tot în lume guvernul central își păstreză funcția de control, adică se dau legi naționale, se elaborează politici publice, politici educaționale, care sunt obligate autoritățile din toată țara să le implementeze și guvernul își păstrează funcția de control ,,Vreau să văd dacă școala are autorizație sanitară ,,…este dreptul statului să verifice prin inspecția muncii dacă sunt contracte de muncă, dar nu e dreptul guvernului să îmi spună mie ce să fac cu banii pe care îi adun din impozite plătite aici. O parte merge întradevăr la București, pentru că suntem o țară unitară și trebuie să sprijinim toate teritoriile, de aceea 67% sunt bani pentru a echilibra și sprijini regiuni ale țării, dar lasă-mi măcar 67 % și nu mă duce la 43 %. Pentru asta nici nu pot să acopăr cheltuielile de funcționare, iluminatul și cu lucrurile de bază… de unde să mai am investiții pentru calitatea vieții și alte lucruri importante pentru cetățeni. Vrem să facem capitalism cu metode comuniste. Numai comunismul se baza pe centralizare, capitalismul ,economia de piață, democrația invers pornește….cei de jos sunt prioritatea. De aici porneste baza si democrația.
M.S. Considerați că în România ar fi benefică înfințarea parlamentelor regionale, s-ar implementa mai bine proiectele?
E.B. Nu. România este un stat unitar, nu avem nevoie de parlamente regionale, avem nevoie de descentralizare compatibilă cu statul unitar, cum este Italia…. este stat unitar, are foarte multă descentralizare și sunt foarte multe regiuni puternice și sunt respectate pentru că au contribuție la statul național. Anglia paradoxal este stat național, nu trebuie să fim o țară federală ca Germania sau ca Statele Unite să avem parlamente, state federale, nu voi susține… doar faptul că toate regiunile pe măsura contribuției pe care o au, să primească sau să se poată bucura de toate resursele pe care le adună acolo pentru a putea fi un motor pentru creșterea economică.
M.S. Două trei proiecte importante pe care le aveți anul acesta ?
E.B. Centura metropolitană a Clujului, metroul de la Cluj care începem să îl construim, două pasaje subterane, 11 parkinguri, 3 parcuri noi în oraș pentru calitatea vieții, autobuze electrice, tramvaie pe care să le punem la dispoziție pentru a încuraja transportul în comun.
M.S. De când ați construit Sala Polivalentă, practic Clujul a devenit capitala sportului!
E.B. A fost construită pe banii noștri, nu am luat niciun ban de la guvern, pe banii clujenilor a fost construită această sală.
M.S. Am avut aici competiții de tenis, Cupa Davis, Campionatul European de gimnastică, Campionatul European de baschet. Am citit zilele acestea că anul viitor va fi organizat un turneu WTA la Cluj, așa ne spunea domnul Țiriac. E adevărat?
E.B. Suntem în cărți, pe mai multe variante, aș prefera să vă dau detaliile cand sunt concretizate, dar avem infrastructura, condițiile, ingredientele sunt, doar trebuie puse toate la un loc pentru a le realiza. Mai sunt doar puțini pași care trebuie urmați.
M.S. Practic la Cluj s-a mutat sportul din România în ultimii ani…
E.B. Aceasta e o viziune pe care am impus-o de a crește calitatea vieții, să aducem locuri de muncă, resurse financiare, iar oamenii se uită și la calitatea vieții din acea comunitate. Este un oraș sigur? Da, avem un oraș sigur pentru că poliția locală, colaborarea cu celelate autorități este impecabilă, cetățenii sunt în siguranță. Siguranța , educația, sănătatea si să nu te plictisești în orasul acesta, la un moment ai nevoie să te simți și bine. Mulți oameni vor sa se mute la Cluj ,nu neapărat pentru salarii…mă duc acolo că e o calitate a vieții mult mai bună, pentru că oamenii sunt deschiși, avem evenimente de calitate și cu siguranță vor găsi și un loc de muncă pe măsură.
M.S. Sunteți un primar care reprezentați Partidul National Liberal. Ne apropriem cu pași repezi de alegerile europarlamentare, credeți că Partidul Național Liberal va câștiga aceste alegeri?
E.B. Sunt convins că PNL-ul va fi un partid care va da ora exactă la europarlamentare din două motive: este principala alternativă pe care românii o au în față, iar în plan european prin faptul că face parte din PPE, care conduce astăzi Uniunea Europeană și este partidul care va conduce și Comisia Europeană și Parlamentul European după 2019, pentru că este singura forță care coagulează în interior acele surse care duc Europa mai departe .Partidul Popular European reprezintă forța politcă de care depinde viitorul Europei.
M.S. În final, domnule primar un scurt mesaj pentru cetățenii în mod special din Ardeal care vă urmăresc activitatea.
E.B Cel mai important este să vă uitați la fapte și mai puțin la vorbe sau la slogane. Judecați oamenii după ceea ce fac, important și ceea ce spun, iar din punct de vedere cred ca cei de la PNL sunt cei care au demonstrat mai mult decat alții, dacă au spus ceva au făcut sau dacă nu au făcut în totalitate sunt pe cale să o facă, au acel bun simț de a se uita în ochii oamenilor… asta vă promit că pot face asta pot să fac, ce nu pot să fac nu vă promit.
Ce partid din această țară ne poate reprezenta demn în Uniune Europeană? Ce partid ne poate aduce copiii acasă? Ce partid ne poate da șansa să trăim prosper în țara noastră? PNL poate să facă acest lucru pentru că are știința necesară și are personalități cunoscute.
Interviu realizat de: Mihai Sărmășan
Montaj video: Alin Muntean
Transcriere text: Gabriela Chelaru",https://www.notabn.ro/interviurile-nota-bn-emil-boc/,2020-03-06,About The Author
763,763,notabn.ro,"Recunoștință pentru militari! Veterani ai teatrelor de operații, cetățeni de onoare ai comunei Dofteana (Bacău)","În ultima zi de vară din acest an, 25 de militari veterani ai teatrelor de operații au primit titlul de Cetățean de onoare al comunei Dofteana (județul Bacău). Prin această distincție, autoritățile locale și-au arătat aprecierea și recunoștința față de fii comunei care au reprezentat țara în misiunile internaționale din cele mai fierbinți zone ale planetei, unde și-au pus, nu o dată, viața în pericol.
Alături de cei 25 de militari distinși cu titlul de cetățean de onoare s-au aflat familiile acestora, dar și cel care i-a comandat în teatrele de operații, colonelul (r) Vasile Vreme, el însuși fiu al Dofteanei și cetățean de onoare al comunei încă din anul 2009. De altfel, fostul comandant al ,,Rechinilor Albi” în misiunile din teatrele de operații, a fost cel care a luat cuvântul, în numele celor 25 de militari, mulțumind administrației locale pentru distincția acordată militarilor.
,,Domnule primar, domnilor și doamnelor consilieri am luat la cunoștință cu multă bucurie, satisfacție și emoție, de hotărârea dumneavoastră ca noi, fiii comunei și militarii Armatei României să devenim cetățeni de onoare ai acestei minunate comunități. Acest lucru ne onorează nespus, dar ne și responsabilizează foarte mult. Chiar dacă viața ne-a purtat pe unii dintre noi departe de locurile natale, locurile copilăriei, în adâncul sufletelor noastre, am purtat și purtăm mereu icoana satului natal, a locurilor unde am rostit pentru prima dată ,,mamă” și în care am primit lumina lui Hristos. Aceste locuri deosebite, minunate, nu se uită niciodată și oriunde am fi în lume, inima și sufletul nostru rămân întotdeauna acasă, la părinții care ne-au crescut, în leagănul copilăriei noastre.
Domnule primar, viceprimar și domnilor conislieri, ne rugăm ca bunul Dumnezeu și Maica Sfântă să vă întărească cu harul și puterea lor în nobila misiune pe care o desfășurați în mijlocul comunității noastre. Aveți cel mai adânc respect din partea noastră, fii ai comunei Dofteana și militari ai țării”, a spus, printre altele colonelul (r) Vasile Vreme.
Cei 25 de militari veterani ai teatrelor de operații, deveniți recent cetățeni de onoare ai comunei Dofteana, sunt membri ai Asociaţia ORDINUL MILITAR AL VETERANILOR DIN TEATRELE DE OPERAŢII, al cărui președinte este colonelul (r) Vasile Vreme.
Iată că militarii veterani ai teatrelor de operații încep să fie apreciați și la noi în țară și în acest context este de felicitat inițiativa primarului din Dofteana, Ec. Ioan Bujor, care cinstește eforturile acestor militarilor, conferindu-le titlul de cetățean de onoare și aprecierea publică de care merită să se bucure!",https://www.notabn.ro/recunostinta-pentru-militari-veterani-ai-teatrelor-de-operatii-cetateni-de-onoare-ai-comunei-dofteana-bacau/,2020-03-06,About The Author
764,764,notabn.ro,"Spiru Haret, organizatorul şcolii moderne româneşti","Spiru Haret a fost un matematician, fizician, profesor, om politic, ministru al cultelor şi instrucţiunilor publice, membru titular al Academiei Române. Supranumit „omul şcolii” pentru opera sa reformatoare, Spiru Haret este considerat organizatorul şcolii moderne româneşti.
Spiru Haret s-a născut pe 15 februarie 1851 la Iaşi, în familia unui judecător, părinţii săi fiind Costache şi Smaranda Haret. În septembrie 1862 este admis la Liceul „Sfântul Sava” din Bucureşti, unde devine bursier, apoi urmează studii superioare la Facultatea de Ştiinţe a Universităţii din Bucureşti. Pe 30 ianuarie 1878, obţine la Paris titlul de doctor în ştiinţe matematice. Teza de doctorat cu titlul „Despre invariabilitatea marilor axe ale orbitelor planetare” a fost un eveniment ştiinţific, menţionat ca atare în presa vremii. Prin aceasta, Spiru Haret s-a anunţat ca unul dintre pionierii ştiinţei cosmosului.
Revenit în ţară în acelaşi an, devine profesor de mecanică raţională, algebră şi geometrie analitică la Facultatea de Ştiinţe, secţia fizică-matematică. Totodată, din 1881 este invitat să predea mecanica raţională la Şcoala de ofiţeri de artilerie şi geniu, iar din 1885 devine profesor şi la Şcoala de poduri şi şosele, unde predă trigonometrie, geometrie analitică şi geometrie descriptivă. Pe 31 martie 1892, Spiru Haret devine membru al Academiei Române, fiindu-i recunoscută imensa activitate culturală şi contribuţia sa la dezvoltarea învăţământului.
În paralel cu activitatea didactică, Haret este implicat şi în viaţa politică, unde ca membru al PNL este preocupat de învăţământ şi educaţie, în domeniul cărora este numit în mai multe funcţii: inspector general, secretar general al Ministerului Cultelor şi Instrucţiunii Publice, apoi de trei ori ministru. În această calitate, a condus reforma învăţământului secundar şi superior din 1898, înfiinţând cele trei secţiuni ale claselor V-VIII, clasică, modernă şi reală.
Legea din 1898 a instituit certificatul de absolvire (bacalaureatul) şi a stimulat metodele noi în predarea tuturor disciplinelor, profesorii fiind numiţi în funcţie de valoare. Un an mai târziu, Haret a propus spre votare o lege a învăţământului profesional cu planuri de instrucţii şi statute speciale pentru şcolile de artă şi meşteşuguri, liceele militare, seminarele teologice. Pentru a da învăţătorilor o pregătire adecvată, a reorganizat şcolile normale. În programe au fost introduse lucrările practice agricole, considerându-se că „învăţătorul să fie sătean el însuşi şi prin urmare să păstreze iubirea pământului şi deprinderea de a-l lucra”.
Tot pentru învăţători, a înfiinţat „Biblioteca pedagogică”, în cadrul căreia se tipăreau traduceri din literatura pedagogică, prin Casa Şcoalelor. Prin circularele sale repetate, a determinat sporirea localurilor de şcoală: între 1897 – 1910 s-au ridicat în toată ţara 2.343 de şcoli, dintre care 1.980 cât timp Haret a fost ministru. Pentru că bugetul statului şi al comunelor nu îngăduia gratuitatea unor cărţi necesare şcolilor, a dispus ca editarea lor să fie făcută de minister, pentru a le ieftini. De asemenea, Spiru Haret este cel care a înfiinţat grădiniţele de copii din România. El a încurajat concursurile de cărţi didactice, susţinând reviste ca „Şcoala română”, „Convorbiri didactice”, a creat şcoli de adulţi şi cantine pentru copiii săraci, fiind şi promotorul turismului şcolar. În 1904 a înfiinţat Şcoala Superioară de Arhitectură şi Comisia Monumentelor Istorice.
În 1910 Spiru Haret se retrage atât din activitatea didactică, cât şi din cea politică. În acelaşi an publică la Bucureşti şi Paris lucrarea intitulată „Mecanica socială”, utilizând pentru prima oară matematica în explicarea şi înţelegerea fenomenelor sociale. Spiru Haret a încetat din viaţă pe 17 decembrie 1912, la vârsta de 61 de ani.",https://www.notabn.ro/spiru-haret-organizatorul-scolii-moderne-romanesti/,2020-03-06,About The Author
765,765,notabn.ro,Mourinho demis de la Manchester United,"Clubul englez de fotbal Manchester United a anunţat într-un comunicat că a renunţat, cu efect imediat, la serviciile antrenorului Jose Mourinho, care a stat pe banca tehnică doi ani şi jumătate, relatează BBC.
”Clubul doreşte să-i mulţumească lui Jose Mourinho pentru munca depusă în această perioadă la Manchester United şi îi urează noroc în viitor.
Un antrenor interimar va fi numit până la finele acestui sezon, în timp ce clubul va declanşa procesul de recrutare pentru un nou antrenor”, se arată în comunicatul lui Manchester United.
Jose Mourinho, 55 ani, a câştigat Cupa Ligii engleze în 2016 cu United, Supercupa Angliei în 2017 şi Europa League în 2017.
Între 27 mai 2016 şi 18 decembrie 2018, Jose Mourinho a înregistra un bilanţ de 84 victorii, 32 egaluri şi 28 de înfrângeri.",https://www.notabn.ro/mourinho-demis-de-la-manchester-united/,2020-03-06,About The Author
766,766,notabn.ro,"Programul filmelor la Cinema ,,Dacia” între 02-08 martie 2018","Filmul Fifty Shades Freed/ Cincizeci de umbre descătușate a adus în cinematografele din România 146.751 spectatori în weekendul lansării, devenind producţia cu cel mai bun debut dintre toate filmele lansate în 2018. Cifra reprezintă de aproape trei ori numărul spectatorilor făcuţi la debut de către următorul clasat, Maze Runner: The Death Cure (52.156 plătitori de bilete).
Lansat pe 9 februarie, cel de-al treilea capitol din seria „Cincizeci de umbre” a avut încasări în România de 3.0007.551 lei. Acestea îl situează pe primul loc în România față de celelalte două filme ale seriei.",https://www.notabn.ro/programul-filmelor-la-cinema-dacia-2/,2020-03-06,About The Author
767,767,notabn.ro,La Cluj Napoca are loc cea mai mare competiție de robotică pentru liceeni din România,"Cea mai mare competiție de robotică pentru liceeni din România, în acest weekend la Cluj-Napoca!
”M-am bucurat să fiu alături de elevii pasionați de robotică, în această duminică dimineață, la meciurile regionale de calificare într-o competiție națională inovativă – BRD First Tech Challenge România, organizat de Asociația „Nație Prin Educație”.
Atmosfera a fost extraordinară în sală, datorită pasiunii și rezultatelor acestor elevi. Felicit fiecare echipă pentru efortul pe care îl depun pentru pasiunea lor și le doresc mult succes în etapa națională!!
—
32 echipe de elevi s-au înscris în competiția de la Cluj-Napoca, ce se desfășoară începând de sâmbătă, 2 martie 2019, în sala de sport „Gheorghe Roman” din Parcul Sportiv „Iuliu Hațieganu”, Universitatea Babeș-Bolyai”, a scris Emil Boc pe rețeaua sa de socializare.",https://www.notabn.ro/la-cluj-napoca-are-loc-cea-mai-mare-competitie-de-robotica-pentru-liceeni-din-romania/,2020-03-06,About The Author
768,768,notabn.ro,Robert Sighiartău: Avem șansa istorică de a schimba în bine cursul României. Pentru mulți ani de aici înainte,"Este o șansă cu care o țară se întâlnește de puține ori. Și se întâlnește mai ales după perioade foarte grele.
După căderea pesedismului, România are șansa să ajungă în prima linie a Europei. Să-și vindece pentru totdeauna rănile și rupturile trecutului. Să fie în rând cu cele mai dezvoltate țări.
Oameni suntem, nu suntem perfecți. Dar așa cum suntem, dar suntem exponenții normalității, seriozității și rațiunii.
De aceea suntem datori să câștigăm.
Suntem datori să punem competențele și talentele la locurile pe care le merită.
Suntem datori să refacem încrederea românilor în instituții și să punem statul în serviciul oamenilor.
Suntem datori să așezăm finanțele publice și economia pe un drum corect, al economiei de piată liberă.
Cu capital românesc puternic si capital străin care revine, cu investitii private si publice revigorate, cu oameni liberi, creativitate, talente, muncă sustinută. Cu educație reîntoarsă la marile valori. Cu români care revin în patria lor, cu copii și tineri care au un viitor în țara lor.
Cu adevărată demnitate, dragoste de oameni, de țară și de Dumnezeu. La luptă !
sursa: Facebook Robert Sighiartău",https://www.notabn.ro/robert-sighiartau-avem-sansa-istorica-de-a-schimba-in-bine-cursul-romaniei-pentru-multi-ani-de-aici-inainte/,2020-03-06,About The Author
769,769,notabn.ro,Două dintre starurile jazzului într-un concert excepţional la Bistrița,"Îndelung aşteptate, două dintre starurile jazzului mondial propun un concert excepţional la Bistrița și în mai multe orașe. Dupa 20 de ani, pianistul Lucian Ban revine pe scena Sălii Elvire Popesco a Institutului Francez din capitală, pe data de 7 februarie 2018, la ora 19.30, alături de clarinetistul şi saxofonistul Alex Simu. Free Fall este o seară de jazz şi improvizaţii dedicată unuia din marii clarinetişti americani ai jazz-ul modern – Jimmy Giuffre. Începând cu anii ’50, pe când era parte din Stan Kenton’s Four Brothers, şi mai ales în înregistrările cu diverse grupuri proprii din anii ‘60, Jimmy Giuffre s-a afirmat ca una dintre forţele artistice de mare impact ce aveau sa modifice jazz-ul de la mijlocul sec. XX. El a popularizat ideea de “third stream” (o sinteză între muzica clasică şi jazz, având improvizaţia ca element central), devenind, în acelaşi timp, una dintre originalele personalităţi ale clarinetului din jazz-ul modern. Cu ocazia concertului Free Fall, cei doi muzicieni de origine română îi invită pe amatorii de jazz într-o călătorie printre piese de Jimmy Giuffre, compoziții originale inspirate de muzicianul american şi improvizaţii.
Biografii propuse de artişti
Lucian BAN
Originar din Cluj-Napoca, pianistul Lucian Ban este unul dintre cei mai cunoscuți muzicieni români de jazz. El și-a câștigat renumele pe scena newyorkeză grație unei serii de proiecte și albume de primă mână, sound-ul pianului său aducându-i din partea criticilor comparații cu Vladimir Horrowitz și McCoy Tyner, artistul fiind considerat ,,unul din cei mai buni pianiști care s-au mutat la New York în ultimul deceniu” (Bruce Lee Gallanter).
Împreună cu renumitul contrabasist american John Hebert, Lucian Ban a iniţiat şi condus Octetul Enesco Re-Imagined ansamblu dedicat reinterpretării lucrărilor celebrului compozitor român George Enescu. Proiectul s-a bucurat de o excelentă primire în presa internațională, câştigând o serie de premii BEST OF 2010 şi fiind aplaudat pe mari scene ale lumii, precum London Jazz Festival/Royal Elizabeth Hall, Barcelona Jazz Festival, Jazzdor din Strasbourg, sau în contextul evenimentelor din cadrul Guimaraes – Capitală Culturală Europeană 2012 (Portugalia) etc. Considerat de cunoscutul ziar britanic The GUARDIAN drept ,,un nume de urmărit / a name to watch” pianistul, compozitorul și aranjorul Lucian Ban activează la New York unde este liderul mai multor grupuri (Tuba Project, Elevation, Sam Newsome & Lucian Ban), toate implicând muzicieni de prim rang, recunoscuți în întreaga lume. A editat 8 albume solistice pentru case de discuri americane și europene, iar in 2013 si-a facut debutul la celebra casa de discuri ECM Records (Keith Jarrett, Jan Garbarek, etc) cu ”Transylvanian Concert” album ce-i va aduce consacrarea internaţională. Criticul Terrell Holmes de la All About Jazz spunea in 2003 despre pianistul român : ,,Pianistul Lucian Ban cântă cu o fluenţă şi o sensibilitate care amintesc atât de un Vladimir Horowitz cât și de un McCoy Tyner” ( www.lucianban.com)
Alex SIMU
Clarinetist, saxofonist, compozitor şi aranjor de origine română, Alex Simu s-a stabilit la Amsterdam, în 2003. Muzicianul are cunoştinţe vaste în domeniul familiei clarinetelor, iar îmbunătățirile inovatoare pe care le-a adus acestui instrument au condus la dezoltarea la nivel global a unei noi abordari artistice atât din punct de vedere tehnic, cât şi stilistic. Alex Simu a ameliorat sunetul acestui instrument de suflat şi a dezvoltat clarinetul tenor şi clarinetul « d’amore » ; totodată a extins posibilităţile de expresie ale clarinetului bas. Instrumentele lui Alex Simu au devenit unice în lume, fiind concepute să satisfacă exigenețele sonore și expresive ale imaginației artistului. Activ pe scena muzicii de jazz si world music încă din 1999, Alex Simu a concertat pe cele mai mari scene ale lumii, în 41 de țări de pe 5 continente. Printre cele mai recente recunoaşteri internaţionale se numără premiul “Golden Calf” acordat de către Academia de Film a Țărilor de Jos, pentru coloana sonoră a filmului “Beyond Sleep”, realizat de Boudewijn Koole. Presa internațională a scris despre el: “Virtuoz fară nici un dubiu și cu o profunzime emotională pe care o aștepți de la un veteran ca Ivo Papasov” ( DeVolkskrant 5*****, Olanda). ,,Muzica sa creează dialoguri și pasaje în care existența unui text nerostit se impune în imaginația fiecărui ascultător” (Málaga Hoy 5*****, Spania) (www.alexsimu.nl)",https://www.notabn.ro/doua-dintre-starurile-jazzului-intr-un-concert-exceptional-la-bistrita/,2020-03-06,About The Author
770,770,notabn.ro,Dacian Cioloș: Actuala guvernare ocrotește infracțiunea,"Propunerile PSD – ALDE de modificare a Codurilor Penal și de Procedură Penală înseamnă, la prima vedere, că trăim în țara în care politicienii din coaliția de guvernare sunt disperați să modifice legea pentru a-și scăpa pielea de consecințele ei.
Cetățenii României devin, astfel, victimele unui sistem de guvernare care ocrotește infracțiunea, atunci când aceasta e comisă de cei bogați, puternici și bine conectați. Ceilalți români, care nu fac parte din elita infracțională, se pot pregăti să devină victime uitate și neocrotite de lege, dacă aceste propuneri legislative vor intra în vigoare.
Mai mult decât atât, modificările propuse pun în pericol însăși poziția României în Uniunea Europeană, un spațiu al unor valori și reguli comune foarte bine definite.
(I) Art. 92 CPP se modifică și va avea următorul cuprins:
„(2) Avocatul suspectului sau inculpatului poate solicita să fie încunoștințat de data şi ora efectuării actului de urmărire penală ori a audierii realizate de judecătorul de drepturi şi libertăţi. Încunoștințarea se face prin notificare telefonică, fax, email sau prin alte asemenea mijloace, cu comunicarea activităţii ce urmează a se efectua, indicarea datelor de identitate a persoanei care urmează a fi audiate, cu cel puţin 24 de ore înainte de efectuarea activităţii, încheindu-se în acest sens un proces-verbal. Suspectul sau inculpatul poate participa la efectuarea oricărui act de urmărire penală sau la orice audiere, la solicitarea acestuia (…)
În 24 de ore, orice martor poate fi intimidat, amenințat, agresat. Cel care scapă în acest fel pentru că martorul, speriat, nu mai depune mărturie este cel care poate finaliza actul de agresiune asupra copilului, părintelui sau partenerului tău.
Mai mult decât atât, nu se va mai putea dispune arestarea preventivă pentru infracțiuni precum: agresiunea sexuală, actul sexual cu un minor, coruperea sexuală a minorilor, racolarea minorilor in scopuri sexuale, furt, furt calificat, înșelăciune, abuz în serviciu, delapidare, represiune nedreaptă, cercetare abuzivă, supunerea la rele tratamente, spălarea de bani.
Acești indivizi pot să dispară oricând, fără să deconteze nici măcar o secundă din viața distrusă a unui copil. Sau pot pleca liniștiți în paradisuri exotice, fără să răspundă niciun minut pentru albirea intereselor mafiote și a banilor murdari ai grupurilor de crimă organizată din care de multe ori fac parte. Nu e niciun secret că, atunci când legea nu o tulbură, crima organizată ajunge să macine sistematic la temelia statului și a societății.
(II) Se abrogă alin. 3 de la art. 139 CPP, ceea ce înseamnă că înregistrările efectuate de părți sau de alte persoane, cum ar fi martorii, și care privesc propriile convorbiri, nu vor mai putea fi folosite ca mijloace de probă.
De asemenea, nu vor mai putea fi utilizate înregistrările video ale camerelor de luat vederi instalate în locuri publice.
Asta înseamnă că înregistrarea audio în care tu ai fost amenințat înainte de a fi grav lovit și spitalizat nu se poate folosi ca mijloc de probă.
Asta înseamnă că înregistrarea video în care copilul tău a fost agresat în lift sau pe stradă de un individ care l-a traumatizat pe viață nu mai poate fi folosită ca mijloc de probă.
Înseamnă că poți asista neputincios la felul cum piere orice șansă de dreptate pentru tine și pentru oamenii care îți sunt aproape – familie, prieteni care au fost la un moment dat victime ale unor abuzatori și infractori periculoși.
(III) La art. 8 CPP se introduce un nou alineat, alin. (2) cu următorul cuprins: „(2) Orice persoană are dreptul la un proces echitabil, la judecarea cauzei de un judecător imparțial și independent. Repartizarea tuturor cauzelor către judecători sau procurori se repartizează aleatoriu.”
Acest lucru se traduce prin zero valorificare a competenței și specializării profesionale, pentru beneficiul cetățeanului. Efectul aleatoriu al distribuirii cauzelor înseamnă că anumiți procurori sau judecători cu o specializare clară (corupție, omoruri, evaziune fiscală, spălare de bani) se vor afla în situația de a soluționa dosare fără nicio legătură cu respectiva specializare. Poate fi vorba chiar despre dosarul în a cărui soluționare competentă, eficientă și rapidă îți pui tu toate speranțele.
(IV) La articolul 305, după alineatul (1) se introduce un nou alineat, alineatul (11), cu următorul cuprins:
„(11) În toate celelalte situaţii, altele decât cele menţionate la alin. (1) organul de urmărire penală dispune începerea urmăririi penale cu privire la faptă. În termen de maxim 1 an de la data începerii urmăririi penale cu privire la faptă organul de urmărire penală este obligat să procedeze fie la începerea urmăririi penale cu privire la persoană, dacă sunt îndeplinite condițiile legale pentru a dispune aceasta măsură, fie la clasarea cauzei”
Există dosare de omor în care autorul este identificat și după 3, 5 sau 10 ani. Există dosare de corupție în care anumite indicii care aduc claritate cu privire la făptuitor apar, în cursul urmăririi penale, după mai mult de un an.
Aceste dosare nu vor mai exista pentru oamenii legii. Așa cum nu mai există nicio limită a politicienilor din coaliția de guvernare în apărarea intereselor proprii, în detrimentul siguranței și bunăstării fiecărui om nevoit să suporte consecințele acestui mod haotic de a guverna.
Exemplele de mai sus sunt doar câteva din sutele de articole modificate pentru a slăbi legea și ordinea, pentru a transforma justiția în unealta politicienilor suspectați sau condamnați pentru comiterea unor infracțiuni. Cetățenii României devin, astfel, victimele unui sistem de guvernare care ocrotește infractiunea, atunci când aceasta e comisă de cei bogați, puternici și bine conectați. Ceilalți români, care nu fac parte din elita infracțională, se pot pregăti să devină victime uitate și neocrotite de lege, dacă aceste propuneri legislative vor intra în vigoare.
Mai mult decât atât, modificările propuse pun în pericol însăși poziția României în Uniunea Europeană, un spațiu al unor valori și reguli comune foarte bine definite. Legile slabe și favorabile infractorilor ne vor arunca la periferia Europei, vor atrage sancțiuni și ne vor împinge în afara nucleului dur al Uniunii sau chiar dincolo de marginile ei.
Nimeni nu vrea în spațiul Schengen o țară care este un spațiu al infracționalității libere și fără griji. Nimeni nu vrea ca partener de cooperare transfrontalieră niște autorități slabe, lipsite de putere și de instrumentele legale potrivite. Nimeni nu poate conta pe o țară care absoarbe ca un burete criminalitatea din regiune, datorită pachetului atractiv și exclusiv de servicii oferite infractorilor prin modificările Codului Penal și ale Codului de Procedură Penală.
Cum vor aborda Dragnea și Tăriceanu subiectul modificării legilor justiției și a Codurilor cu liderii Europei, în următoarele luni? Vor face schimb de experiență cu privire la adoptarea unor legi cu dedicație? Le vor arăta omologilor europeni mențiunile privind numele și dosarele lor penale date ca exemplu în expunerea de motive pentru aceste propuneri legislative?
Înțelegem azi care ar trebui să fie deviza acestei coaliții de guvernare:
„Omule fără de lege, îndrăznește să scapi împreună cu noi. De restul, cetățeni onești ai acestui stat pe care nu ne mai obosim să îl guvernăm, nu ne pasă. Nu ne pasă de faptul că legea trebuie să îi ocrotească și pe ei”.
sursa: Comunicat Platforma România 100",https://www.notabn.ro/dacian-ciolos-actuala-guvernare-ocroteste-infractiunea/,2020-03-06,About The Author
771,771,notabn.ro,Miniștrii cabinetului din Croația au mers la muncă îmbrăcați în tricourile echipei naționale,"Entuziasmul după victoria Croației împotriva Angliei s-a manifestat nu doar pe stradă, ci și în guvern. Miniștrii cabinetului de la Zagreb au îmbrăcat tricourile echipei naționale și au mers la muncă.
Imaginile inedite au făcut înconjurul lumii imediat. Premierul croat, care a urmărit partida în Rusia, a revenit în ţară şi a condus şedinţa de guvern.
A salutat succesul fascinant înregistrat de echipa de fotbal şi a vorbit despre cea mai mare acţiune de promovare a imaginii ţării sale în străinătate.
Interesul turistic pentru Croaţia a explodat în câteva ore. Accesările pe site-ul biroului pentru turism au crescut cu 250% după victoria formaţiei conduse de Luka Modric.",https://www.notabn.ro/ministrii-cabinetului-din-croatia-au-mers-la-munca-imbracati-in-tricourile-echipei-nationale/,2020-03-06,About The Author
772,772,notabn.ro,Mai mulți oficiali europeni participă la Summitul Celor Trei Mări organizat la București,"Preşedintele CE, Jean-Claude Juncker, nouă şefi de stat, doi preşedinţi de Parlamente naţionale, un prim-ministru şi un ministru al Afacerilor Externe vor participa la Summitul Iniţiativei celor Trei Mări, luni şi marţi, la Bucureşti
Preşedintele Comisiei Europene, Jean-Claude Juncker, nouă şefi de stat, doi preşedinţi de Parlamente naţionale, un prim-ministru şi un ministru al Afacerilor Externe vor lua parte, în perioada 17-18 septembrie, la Bucureşti, la cel de-al treilea Summit al Iniţiativei celor Trei Mări, găzduit de preşedintele Klaus Iohannis. Summitul de la Bucureşti va reprezenta oportunitatea politică de a valida liniile directoare strategice care stau la baza dezvoltării viitoare a Iniţiativei celor Trei Mări. Astfel, această platformă politică flexibilă are ca prim obiectiv dezvoltarea economică a statelor din regiunea Europei Centrale şi de Sud-Est, prin creşterea interconectivităţii, în special pe axa Nord-Sud, dar nu numai, în trei domenii principale – transport, energie, digital – şi stimularea competitivităţii economiilor statelor participante. Al doilea obiectiv vizează creşterea convergenţei reale între statele membre ale UE, contribuind astfel la întărirea unităţii şi coeziunii în cadrul Uniunii, pentru a permite continuarea politicii de integrare europeană, ca bază pentru relansarea proiectului european. În al treilea rând, Iniţiativa are rolul de a contribui la consolidarea relaţiei transatlantice, prin încurajarea prezenţei economice a SUA în regiune ca un catalizator pentru o cooperare consolidată şi ca parte a parteneriatului transatlantic.
„Summitul găzduit la Bucureşti de preşedintele Klaus Iohannis va contribui, totodată, într-o manieră concretă, la procesul de dezvoltare a cooperării regionale, marcând trecerea Iniţiativei în faza rezultatelor tangibile. Astfel, Summitul urmăreşte exprimarea susţinerii politice a statelor participante la Iniţiativă cu privire la o listă regională de proiecte prioritare de interconectare în domeniile energiei, transporturilor şi digital, propuse de guvernele statelor participante, crearea unei reţele a Camerelor de Comerţ din statele participante la Iniţiativă, demararea demersurilor pentru înfiinţarea unui Fond de Investiţii al Iniţiativei celor Trei Mări şi lansarea oficială a site-ului Iniţiativei”, a transmis, vineri, Administraţia Prezidenţială.
În marja Summitului, va avea loc, la Romexpo, sub Înaltul Patronaj al preşedintelui Klaus Iohannis, prima ediţie a Forumului de Afaceri al Iniţiativei celor Trei Mări, co-organizat de Administraţia Prezidenţială a României şi Camera de Comerţ şi Industrie a României, în cooperare cu Consiliul Atlantic al Statelor Unite şi Şcoala Naţională de Studii Politice şi Administrative.
La Forumul de Afaceri vor participa companii şi oficiali guvernamentali din statele partenere în cadrul Iniţiativei, din celelalte state membre UE, din Statele Unite ale Americii, din Balcanii de Vest, Republica Moldova, Ucraina şi Georgia, reprezentanţi ai Comisiei Europene şi ai instituţiilor financiare europene şi internaţionale, precum şi reprezentanţi ai think-tank-urilor şi mediului academic. Obiectivul Forumului este să stimuleze iniţiativele de afaceri şi investiţiile în regiune, să dezbată implementarea proiectelor prioritare, dar şi să abordeze factorii potenţiali de creştere şi inovare, cum ar fi IMM-urile, antreprenoriatul tânăr, start-up-urile şi incubatoarele de afaceri din regiune. În cadrul Forumului, vor fi organizate întâlniri de tip bussiness-to-business şi business-to-government, precum şi paneluri de dezbateri de tip policy care vor analiza implicaţiile strategice ale evoluţiilor din cadrul Iniţiativei.
Klaus Iohannis, va deschide Forumul de Afaceri luni, 17 septembrie, şi ulterior va participa la o sesiune plenară prezidenţială alături de preşedintele Croaţiei, doamna Kolinda Grabar-Kitarović, Preşedintele Poloniei, domnul Andrzej Duda, Preşedintele Republicii Federale Austria, domnul Alexander van der Bellen, şi de Comisarul European pentru Dezvoltare Regională,Corina Creţu.
Luni seară, Iohannis va găzdui la Palatul Cotroceni un eveniment cultural dedicat Centenarului României Moderne şi un Dineu de Gală cu o participare prestigioasă.
Marţi, 18 septembrie, va avea loc Sesiunea Plenară a Summitului, care va fi moderată de Klaus Iohannis. Ulterior, preşedintele Iohannis va susţine declaraţii de presă, alături de preşedintele Croaţiei, Kolinda Grabar-Kitarović, de prim-ministrul Poloniei, Mateusz Morawiecki.
Iniţiativa celor Trei Mări este o platformă politică flexibilă şi informală, la nivel prezidenţial, reunind cele 12 state membre ale Uniunii Europene aflate între Marea Baltică, Adriatică şi Marea Neagră – Austria, Bulgaria, Croaţia, Cehia, Estonia, Ungaria, Lituania, Letonia, Polonia, România, Slovacia şi Slovenia. Primele două Summituri ale Iniţiativei au avut loc la Dubrovnik, în 2016, şi Varşovia, în 2017.",https://www.notabn.ro/mai-multi-oficiali-europeni-participa-la-summitul-celor-trei-mari-organizat-la-bucuresti/,2020-03-06,About The Author
773,773,notabn.ro,Dacian Cioloş are partid cu acte în regulă.,"Dacian Cioloş a anunţat înfiinţarea noului partid politic. Surprinzător noua formaţiune se va numi PLUS.Partidul Libertăţii, Unităţii şi Solidarităţii.
Manifestul noului partid.
România a trecut prin câteva etape semnificative în istoria ei postcomunistă.
Am plecat, în 1989, de la unul dintre cele mai atroce regimuri dictatoriale din Europa, inclusiv din Europa de Est. Regimul dictatorial s-a prăbușit brusc, printr-o revoluție sângeroasă. A fost urmat de o perioadă în care reflexele acaparatoare ale partidului unic s-au mai păstrat. Am intrat într-o decadă dominată de dezindustrializare, pierderea locurilor de muncă, nesiguranță și greutatea oamenilor de a se adapta regulilor competiției în locul planificării etatiste.
Contraoferta politică a fost reprezentată de partidele istorice, care aveau memorie și reflexe democratice. Dar și în cazul lor și în cazul FSN (ulterior PSD), a dominat mai degrabă nostalgia pentru diferite momente idealizate (perioada interbelică sau anii 70) și mai puțin proiectarea unui viitor.
Cu câteva excepții naționalist extremiste, partidele românești au adoptat prin consens un proiect care s-a dovedit salutar: aderarea la familia occidentală prin acceptarea în NATO și Uniunea Europeană. Pentru acest consens inspirat și pentru acțiunile politice care l-au succedat, toți cei care au contribuit semnificativ la realizarea lui merită recunoștința noastră. A fost o alegere politică strategică și o cotitură istorică excepțională.
Etapa de preaderare la Uniunea Europeană a însemnat un act de voință evidentă de adoptare a instituțiilor lumii democrațiilor consolidate, în contextul construirii și respectării statului de drept, cel puțin ca demonstrație de conformare formală (2000-2007). Aceasta a condus la plasarea României în rândul democrațiilor liberale, chiar dacă în partea de jos a clasamentului în care acestea sunt incluse.
După aderare, voința politică de conformare și integrare substanțială în sistemul de referință al democrațiilor consolidate a scăzut semnificativ în politica românească. Locul pe care s-a plasat România în clasamentul democrațiilor a fost din ce în ce mai jos, spre zona democrațiilor fragile și defecte.
La ora actuală România riscă să părăsească zona democrațiilor și să intre în zona regimurilor hibride, în care există pluralism de formă, dar o grupare politică domină și se comportă discreționar, încercând să acapareze toată puterea și să încalce separația puterilor în stat.
Considerăm, de aceea, că ne aflăm într-o criză politică profundă.
Criza actuală
Simptomul celei mai grave crize prin care trece acum România este exprimat în părăsirea masivă a țării de către milioane de compatrioți din generațiile tânără și matură, oameni activi și competitivi, creatori și producători de dezvoltare. Un fenomen de aceste proporții se produce doar în țări aflate în război sau în diferite alte dezastre umanitare. Care sunt cauzele care conduc la acest exod fără precedent, exact în etapa istorică în care trăim în cea mai bună Românie posibilă, în sensul apartenenței ei la zona democrațiilor avansate: UE și NATO? De ce am ajuns la plecarea în pribegie și la perpetuarea unui cerc vicios al subdezvoltării? De ce acești oameni care au plecat și pleacă nu au reușit să facă o masă critică încât să modeleze și să tragă lumea noastră după ei?
Considerăm că noi am preluat formal instituțiile care să ne modeleze după chipul și asemănarea democrațiilor avansate și prospere. Dar, în loc să le facem să devină o a doua natură în metabolismul societății, un mod de a trăi, le-am distorsionat dramatic, mai ales în etapele în care s-a manifestat și se manifestă abuzul de putere, corupția generalizată și contraselecția calitativă a celor care guvernează.
Sursele derapajelor grave nu vin din nimic specific românilor ca persoane. Cea mai clară dovadă că nu este nicio diferență între români și oricare alți cetățeni ai democrațiilor avansate este faptul că, dacă ei pleacă și își fac o viață și o profesie în altă țară, se poartă la fel ca și noii lor compatrioți și se adaptează repede cerințelor lumii în care au ales să trăiască.
Există o particularitate a acestei uriașe migrații actuale. Până la aderarea la Uniunea Europeană, în 2007, exodul s-a datorat prăbușirii industriale și pierderii locurilor de muncă din anii 90. Au plecat atunci, cu precădere, cei care erau condamnați la șomaj și sărăcie și au preluat mai ales slujbe slab calificate, indiferent de calificarea anterioară. S-au destrămat familii. S-au produs drame sau tragedii, cele mai multe anonime. Dar cei plecați au reușit să lucreze, să câștige și să îi întrețină pe cei rămași acasă.
După aderare, respectiv în ultimii 10 ani, exodul i-a vizat mai ales pe cei foarte calificați, care intră în profesii competitiv-performante (medici, asistenți medicali, specialiști în IT, ingineri, cercetători, profesori, muncitori cu calificări bune). În cea mai mare parte, ei nu erau și nu sunt cazuri sociale de sărăcie și disperare ca predecesorii, ci cazuri de oameni care trăiesc pe propriile speze, nu recurg la nepotism, pile, slugărnicie în fața șefilor și politicienilor. Nu vor și nu pot să trăiască, în calitate de profesioniști și cetățeni, în sistemul de privilegii de familie, de clan sau de partid. Sunt oameni care vor și pot să muncească performant, pot să facă față competiției pe piața internațională a muncii, dar vor să fie apreciați și răsplătiți după propriile lor rezultate. Sunt oameni care vor să fie conduși, organizați și orientați de oameni care le seamănă și știu să facă strategii manageriale bune și productive pentru domeniul lor. Sunt oameni care își plătesc corect impozitele și taxele, sunt creatori de avuție națională și de buget public. Dar vor să știe clar și onest pe ce își planifică politicienii în campanii să le cheltuiască banii și cum o fac, odată veniți la guvernare. Vor să știe că în statul lor nimeni nu este mai presus de lege. Cu alte cuvinte, cred că democrația și statul de drept sunt două fețe ale aceleiași monede.
Desigur, o mare parte dintre acest fel de oameni nu au plecat încă sau nu vor pleca deloc. Atât cei plecați, cât și cei rămași împărtășesc speranța comună, pe care o reiau la toate alegerile, că România poate să fie o țară înspre care oamenii să vină, nu una din care excesiv de mulți vor să plece. Uneori însă această speranță scade până la disperare, cum a fost cazul alegerilor din decembrie 2016, când 60% dintre alegători nu au regăsit modul onest și rezonabil de a fi reprezentați în oferta politică a partidelor existente.
Pe listele celor mai multe partide politice au fost mulți oameni corupți, incompetenți, șmecheri locali, indiferent de numele partidului. Aceasta a determinat absenteismul la vot și, odată cu el, câștigul electoral mare al celor care au exercițiul motivării propriei clientele politice care trăiește în special din pile, relații, aranjamente obscure. Acești oameni care ocupă poziții politice au suficientă putere locală ca să-i influențeze cu precădere pe cei a căror supraviețuire este mereu amenințată din cauza sărăciei, a lipsei accesului la dezvoltare, sau pe cei care se lasă influențați de spaime colective induse cu precădere prin controlul asupra unei părți a mass-media.
Unele partide se bazează și promovează ca model de funcționare un comportament sistematic de partid unic și tentacular, cu pornirea de a-și difuza puterea prin distribuirea politică a posturilor de conducere și execuție până la nivelul unei grădinițe sau al unui dispensar. Acest tip de comportament tentacular conduce la o mare dependență politică, la îngrădirea exercitării drepturilor și libertății profesionale și, în consecință, la o denaturare gravă a scopurilor oricărei instituții care nu mai este orientată către cei pe care îi deservește: elevi, pacienți, contribuabili etc. ci pe nevoile și interesele partidului aflat la putere.
În astfel de instituții deturnate, oamenii onești, serioși, bine calificați și merituoși se simt înăbușiți, diminuați și frustrați. Mulți nu își găsesc locul în cultura organizațională coruptă și pleacă din țară. Cei care rămân au potențialul profesional inhibat. Sunt condamnați la stagnare, rutină și subdezvoltare. Rezistă mai ales individual, cu speranța grav diminuată că vor trăi în instituții în care rezultatele, exprimate în deservirea celor pentru care lucrează, vor conta cu adevărat în evaluare și promovare.
Aceasta considerăm noi că este rădăcina actuală principală a răului social care face oamenii să plece sau să se resemneze. Aceasta considerăm noi că este sursa sistematică a subdezvoltării noastre politice, sociale, educaționale, culturale, științifice și economice.
Valorile și credințele pe care le împărtășim
România este statul tuturor cetățenilor săi, precum și a celor care aleg să trăiască pe teritoriul ei. Prin urmare, în structurile sale politice, ei și interesele lor au nevoie de reprezentare proporțională, ca femei și bărbați, din perspectivă etnică, teritorială și după alte criterii considerate relevante în privința reprezentării și participării politice.
Împărtășim convingerea profund umanistă potrivit căreia toți oamenii se nasc liberi și egali în drepturi, indiferent de sexul, rasa, etnia, religia, clasă, dizabilitate, orientarea lor sexuală, veniturile acestora sau lipsa lor şi alte categorii de diferențe care nu sunt relevante pentru îngrădirea sau neacceptarea unor drepturi civile şi politice.
Împărtășim credința că, pentru ca drepturile să fie exercitate de către toți membri societății, este necesar să existe şi să se aplice politici anti-discriminare şi pentru egalitate de șanse, precum și politici de diminuare a sărăciei și polarizării sociale.
Considerăm că o societate trebuie să construiască un echilibru corect între libertate şi dreptate. Credem în primatul valorii libertății, căci aceasta este sursa creativității umane, a inițiativei, a dezvoltării, dar şi a responsabilității fiecăruia pentru sine, familie, comunitate și pentru generațiile viitoare.
Știm că exercitarea libertății și drepturilor nu este accesibilă tuturor, fie din motive de prejudecăți şi discriminări, fie din motive legate de sărăcie, marginalizare, lipsa accesului la servicii publice de bază precum educație și sănătate. Dar exercitarea drepturilor și libertăților este îngrădită dramatic, mai ales la ora actuală, pentru că instituțiile, cutumele, practicile sociale creează un climat corupt care distorsionează competiția sănătoasă, îngrădesc accesul la resurse publice pentru cei care nu sunt în poziții de putere, nu răsplătesc meritul, ci pe cei care au puterea şi pe clienții lor. Acesta este, la ora actuală, viciul de fond al societății românești.
Considerăm că nedreptatea, manifestată în consecința unui climat de corupție endemică este sursa principală a subdezvoltării noastre. Din această cauză, România este încă o țară în care cei serioși, harnici, competitivi, capabili să acționeze după reguli, nu își găsesc locul, sunt frustrați şi dezolați şi foarte mulți aleg calea plecării înspre țări în care nedreptatea este substanţial ținută în frâu iar oamenii ca ei își găsesc locul.
Fiindcă onestitatea și afirmarea demnă sunt politic distorsionate, resursele pentru cei aflați în nevoie, pentru copii, persoane cu dizabilități și pentru cei vârstnici se împuținează dramatic, producând riscuri de sărăcie, abandon, suferință și excludere socială.
Credem în distribuirea echitabilă și transparentă a resurselor publice, considerăm că instituțiile statului sunt instrumente pentru asigurarea drepturilor persoanelor, şi că ele trebuie construite și guvernate ca atare, nu cu scopul de a asigura posturi, poziții sociale, venituri mari şi avantaje de status. Ele nu trebuie să joace rolul de distribuitoare de privilegii celor care dețin poziții de putere în interiorul lor, așa cum se întâmplă acum.
Nu există nicio diferență între politicieni, funcționari publici, mai general, persoane aflate în poziții de putere în relație cu bunurile publice şi oricare alți prestatori de servicii. Politicienii şi funcționarii publici sunt prestatori de servicii de reprezentare și de guvernare şi trebuie selectați, apreciați şi retribuiți în funcție de capacitatea de a le presta în interes public și de rezultatele prestației lor pornind de la obiective asumate.
Credem că este momentul ca democrația de la ”firul ierbii” să prevaleze și să dea conținut instituțiilor specifice. Din acest motiv, noi considerăm că resursele, particularitățile și interesele oamenilor sunt cel mai adecvat cunoscute de către fiecare dintre ei, dar că nu pot să și le promoveze fără acțiune colectivă. Această acțiune este necesară și trebuie să plece de la comunități de interese și competențe, formate voluntar de către persoane care vor și pot să își pună problemele, nevoile și interesele pe agenda civică și politică și să obțină acceptul și susținerea celorlalți pentru ele.
Noi credem că niciun centru de putere nu le cunoaște mai bine interesele și resursele decât oamenii înșiși și nu le poate contura și urma interesele mai bine decât comunitatea formată voluntar. Credem că un partid politic modern trebuie să fie rezultanta unirii strategice a acestor comunități, ținute laolaltă de setul de valori și principii etice și politice la care aderă. Considerăm construcția capitalului social, adică a valorii aduse de oameni prin acțiunea lor, prin intermediul unor astfel de comunități, ca având un rol crucial în dezvoltarea viitoare.
Piața liberă este o soluție în asigurarea competiției, dar nu garantează nici onestitatea acesteia, nici intrarea sau menținerea în competiție a celor defavorizați. În același timp, deși prețuim competiția și aderăm la individualism ca formă de exprimare a creativității, considerăm că acțiunea colectivă, cooperarea, bazate pe individualismul etic, nu pe cel egoist, sunt pietre de hotar în construirea unei lumi libere și drepte pentru cât mai mulți oameni cu putință.
Credem că nu există democrație consolidată fără respectarea statului de drept de către orice persoană. În absența endemică a respectării statului de drept, mai ales de către cei care au putere și au mandat de reprezentare în societate, democrația devine un ritual gol de conținut și este menită doar să legitimeze electoral pe cei care îl încalcă, fiind o democrație pur electoralistă.
Nu credem că tehnocrația este o soluție politică. Este doar un răspuns conjunctural la situații de criză și nu se poate substitui democrației. Dar credem în guvernări competente și în implicarea specialiștilor în diagnoză și în proiectarea politicilor publice. Considerăm că impostura și amatorismul în politică sunt falimentare pentru orice țară.
Noi vom face tot ce ne stă în putință să plasăm România în rândul democrațiilor liberale, în perspectivă, a celor consolidate.
Noi vom face tot ce ne stă în putință ca România să devină o țară spre care oamenii vor să vină și să trăiască, pentru că vor găsi în instituțiile ei un climat bun pentru propria lor dezvoltare, afirmare, siguranță și demnitate.
Cine suntem noi?
Credem în competență și în onestitate. Suntem hotărâți să apărăm valorile în care credem.
Suntem dintre voi. Am muncit și ne-am construit până acum viața în afara politicii, așteptând de la cei care au condus România în ultimele decenii să ne creeze șanse de dezvoltare, pentru noi și copiii noștri. Asemeni vouă, am fost dezamăgiți de multe ori și am trăit mereu cu speranța că, la un moment dat, va fi mai bine. Dar nu a fost.
În noiembrie 2015 clasa politică a ajuns din nou incapabilă să mai ofere soluții pentru țară. Atunci, la solicitarea responsabililor politici, în circumstanțe excepționale, am format o echipă guvernamentală. Ne-am asumat să guvernăm și să pregătim România pentru alegerile din 2016.
Am crezut în competența și în cinstea noastră, am crezut în forța transparenței, a adevărului spus chiar și atunci când era dureros, am crezut în datoria împlinită în serviciul public.
Am crezut, totodată, probabil cu naivitate, că partidele politice voiau cu adevărat să se reformeze, să învețe lecția modestiei, să-și asume greșelile trecutului și să își înlăture din rândurile lor politicienii compromiși.
Am organizat alegerile din 2016 cu bună credință, cu responsabilitate și cu respectarea cuvântului dat: acela că nu vom participa politic la ele.
Am sperat însă că semințele bunei credințe și ale bunei guvernări, principiile responsabilității față de oameni și transparența în politicile publice, deciziile economice avizate, orientate spre stabilitate economică și bugetară, vor fi lăsate să rodească.
Pentru că am înțeles potențialul de dezvoltare al țării și forța creativă a românilor, ne-am dorit să vedem România continuând pe drumul relansării, să vedem românii recăpătându-și demnitatea, fiecare în parte și cu toții împreună, ca națiune.
Am lansat atunci, înainte de alegeri, Manifestul Romania 100. Am pus pe masa politicienilor temele care erau și sunt în continuare esențiale pentru însănătoșirea României ca societate, pentru dezvoltarea ei ca țară membră a Uniunii Europene și a NATO.
Cei mai mulți dintre ei le-au ignorat.
În 2017, am constituit Platforma România 100. Am pornit de la ideea că munca noastră, împreună cu energia fantastică venită dinspre voi, cei care și-au făcut vocile auzite la nivel civic în cursul ultimului an, vor fi suficiente pentru a scoate, în sfârșit, clasa politică aflată la guvernare din lupta oarbă și obsesivă pentru a-și salva propria piele. Împreună cu voi, am crezut că vom reuși să o punem în slujba noastră, a cetățenilor acestei țări.
Nu a fost deajuns.
Între timp, prin Platforma România 100, am adus laolaltă oameni, am adunat cu grijă competențe, idei, energii, toate pregătite pentru a contribui la înfăptuirea unui nou proiect pentru România.
Așa că astăzi, în anul 2018, anul aniversării a 100 de ani de Românie modernă, ne angajăm într-un nou proiect politic alături de voi, pentru voi, împreună cu voi și pentru țară.
Cu alte cuvinte,
Ne angajăm politic în PLUS și vă așteptăm să ne fiți alături!",https://www.notabn.ro/dacian-ciolos-are-partid-cu-acte-in-regula/,2020-03-06,About The Author
774,774,notabn.ro,Icarii moderni îşi încep aventura la Turneul celor 4 Trambuline,"de Mihai Sărmăşan
Cupa Mondială la sărituri cu schiurile este pregătită să ne servească începând de astăzi ediţia 66 a Turneului celor 4 Trambuline. Un turneu sportiv care ne ajută să trecem spectaculos de la un an la altul, sportivii fiind pregătiţi să dea tot ce au mai bun, să plutească cât mai departe pe trambulinele deja cunoscute.
Dacă în trecut eram obişnuiţi ca primele manşe să se finalizeze cu dueluri incendiare (câţiva precalificaţi renunţând să evolueze în calificări), la ediţia 2017-2018 nu va mai fi cazul. Federaţia Internaţională de Ski a decis ca din acest sezon să nu mai existe sportivi precalificaţi (Top 10) la nicio etapă de Cupă Mondială. Astfel că cei mai buni din clasamentul general sunt obligaţi să trateze cu maximă seriozitate şedinţele de calificare.
Începând din 1953, anual, competiția are loc cu ocazia Noului An pe patru trambuline diferite, două în Germania (Oberstdorf și Garmisch Partenkirchen) și două în Austria (Innsbruck și Bischofshofen).
Nemții, în mare formă în acest început de sezon, speră să cucerească prețiosul trofeu, antrenorul lor coordonator, Werner Schuster, precizând: „Mii de fani vor lua cu asalt bazele sportive, fiind «sold-out» pentru acest eveniment”.
Evident, principalul favorit este liderul Cupei Mondiale, germanul Richard Freitag, în vârstă de 26 de ani, care crede, realist, că ultimele performanțe obținute nu-i garantează succesul la Turneul celor 4 Trambuline: „Am, însă, o șansă bună. Voi concura calm și încrezător în șansele mele”. Conaționalul Andreas Wellinger îl secondează în ierarhia generală a Cupei Mondiale, bavarezul subliniind înaintea competiției: „Din 2012 iau parte la Turneul celor 4 Trambuline, cu o pauză în 2014, cauzată de o accidentare. De Crăciun, pe care l-am petrecut cu familia, am făcut o mică pauză și mi-am «curățat» mintea. Detaliile vor face diferența, astfel că trebuie să mă concentrez la maximum pentru a nu comite greșeli”.
Turneul celor 4 Trambuline poate fi urmărit începând de astăzi şi până pe data de 6 Ianuarie 2018 pe canalele Eurosport 1 şi Eurosport HD.",https://www.notabn.ro/icarii-moderni-isi-incep-aventura-la-turneul-celor-4-trambuline/,2020-03-06,About The Author
775,775,notabn.ro,Cu 13 milioane de hectare agricole ale României foametea afectează încă 5% din populație,"Foametea este un fenomen:
extrem de alarmant în țări precum Republica Central Africană,
alarmant în Yemen, Ciad, Madagascar sau Zambia,
serios în India, Pakistan și jumătate din continentul african, dar
absent ca fenomen economico-social în Canada, SUA, Australia și cea mai mare parte a Uniunii Europene (excepție fac România, Bulgaria, Slovacia sau Croația).
Paradoxul lui 13
Cu o suprafață agricolă de 13 milioane de hectare ale României, suntem în primul grup de 17 națiuni cu rate reduse ale foametei (<5%), dintr-un total de 117 țări analizate în raportul “Global Hunger Index”, publicat de Concern Worldwide și Welthungerhilfe, care nu ia în calcul vă spuneam cele mai dezvoltate state ale lumii.
În ultimii 20 de ani, impactul foametei s-a redus în România de la 8.3%, la sub 5% din populația țării. Așadar, am făcut pași importanți, dar lenți și continuăm să fim la distanță semnificativă de atingerea obiectivului de dezvoltare durabilă Foamete – ”Zero” al Agendei 2030.
Foametea continuă să fie o realitate, în formele sale cronice, acute, subnutrite sau ca deficiențe calorice, pentru aproape 5% din populația României, care duce la riscuri majore de îmbolnăviri, dezvoltări deficitare fizice și cognitive, chiar moarte, mai ales la copiii sub 5 ani.
Dacă menținem viteza actuală de reducere a foametei în România, mai avem nevoie de trei decenii pentru eradicarea fenomenului și ratăm obiectivul “Foamete – zero” până în anul 2030.
Un important obiectiv pentru securitatea alimentară europeană rămâne respectarea principiilor pentru investiții responsabile în agricultură. România dispune de o suprafață agricolă de circa 13 milioane de hectare, a șasea din Uniunea Europeană și una dintre țările cu cel mai ridicat potențial în sectorul agricol. Din suprafața agricolă utilizată a României 60% o reprezintă terenul arabil. Din această suprafață, circa două treimi sunt folosite pentru culturi de cereale. Astfel, România este unul dintre cei mai mari 10 exportatori de cereale din lume.
Potrivit Raportului Mondial asupra Dezvoltării Umane pentru anul 2019, România s-a clasat pe locul 52 în lume din 189 de țări analizate, având un indice egal cu cel al unor țări cu potențial mult mai modest agricol decât noi.
Societatea românească are nevoie de abordări noi ale creșterii economice calitative, bazate pe dezvoltarea dimensiunii umane, sociale și a mediului înconjurător pentru o națiune competitivă. Dezvoltarea trebuie să conducă la îmbunătățirea calității vieții oamenilor și la extinderea abilităților lor de a-și modela propriul viitor, pornind de la asigurarea nevoilor elementare de hrană și de sănătate care să facă posibilă atingerea potențialului capitalului uman românesc.",https://www.notabn.ro/cu-13-milioane-de-hectare-agricole-ale-romaniei-foametea-afecteaza-inca-5-din-populatie/,2020-03-06,About The Author
776,776,notabn.ro,20% dintre unităţile de învăţământ din ţară nu deţin autorizaţie sanitară de funcţionare,"80% dintre unităţile de învăţământ din ţară deţin autorizaţie sanitară de funcţionare, iar 20% sunt în curs de autorizare sau nu au autorizaţie, a declarat vineri pentru AGERPRES secretarul de stat în Ministerul Educaţiei Naţionale Ionel Florian Lixandru.
„La acest moment, la nivel naţional 80% dintre unităţile de învăţământ deţin autorizaţie sanitară de funcţionare, iar 20% sunt în curs de autorizare sau nu au autorizaţie. Dintre acestea, o parte dintre ele sunt cuprinse în programele PNDL prin care vor fi remediate toate problemele, astfel încât să poată intra în procesul de autorizare”, a afirmat secretarul de stat.
Potrivit acestuia, 30% dintre corpurile de clădire ale unităţilor de învăţământ nu deţin autorizaţie ISU.
„În ceea ce priveşte autorizaţiile la incendiu, 55% dintre corpurile de clădire în care îşi desfăşoară activitatea învăţământul preuniversitar nu necesită o astfel de autorizare. Din restul de 45%, doar 30% nu deţin autorizaţie ISU. Ministerul Educaţiei Naţionale în colaborare cu Ministerul Sănătăţii, MDRAP vor demara demersuri şi vor identifica soluţii pentru a urgenta procesul de autorizare la incendiu al acestor unităţi de învăţământ”, a spus Lixandru.",https://www.notabn.ro/20-dintre-unitatile-de-invatamant-din-tara-nu-detin-autorizatie-sanitara-de-functionare/,2020-03-06,About The Author
777,777,notabn.ro,A fost adoptată legea care transformă profesorii în funcționari publici,"Legea care transformă cadrele didactice în funcționari publici a fost adoptată luni, 3 februarie 2020, în Senatul, în calitate de for decizional. Prin această lege, profesorii primesc statut de autoritate publică pe timpul și în legătură cu îndeplinirea atribuțiilor de serviciu și, drept urmare, vor beneficia de protecția care se acordă funcționarilor publici.
Cu alte cuvinte, cei care jignesc sau agresează profesorii ar urma să primească pedepse mai mari cu o treime decât în mod obișnuit, dacă această lege va intra în vigoare. Astfel, dacă până acum, cel care amenința un profesor putea primi până la un an de închisoare, conform noii legi pedeapsa pentru această faptă ar urma să crească la un an și patru luni, pedeapsa fiind la jumătate în cazul minorilor de peste 14 ani, iar sub această vârstă, cel vinovat nu răspunde penal. De asemenea, dacă profesorul devine funcționar public, cel care îl agresează va răspunde nu numai prntru acest lucru, ci și pentru ultraj.",https://www.notabn.ro/a-fost-adoptata-legea-care-transforma-profesorii-in-functionari-publici-2/,2020-03-06,About The Author
778,778,notabn.ro,"Atelier ”English is fun” la Biblioteca Județeană „George Coșbuc” B-N, în cadrul „Vacanței la Bibliotecă”, editia a II-a","Atelierul ”English is fun”, desfășurat la Biblioteca Județeană „George Coșbuc” Bistrița-Năsăud, în cadrul „Vacanței la Bibliotecă”, editia a II-a, se adresează copiilor între 7-13 ani care doresc să descopere limba engleză prin joc și activități amuzante menite să îi învețe, fără efort, elemente de vocabular, gramatică, comunicare, de cultură și civilizație britanică, într-o atmosferă relaxantă.
Copiii îndrăgesc jocurile și competiția și își doresc un mediu de socializare plăcut, iar învățarea englezei prin astfel de activități devine un proces fără efort pentru ei. Mișcarea fizică ce apare în unele jocuri îi face să se concentreze și să nu devină plictisiți, iar învățarea devine una activă, interactivă și asociată cu distracția, împreună cu alți copii de vârsta lor.",https://www.notabn.ro/atelier-english-fun-la-biblioteca-judeteana-george-cosbuc-b-n-cadrul-vacantei-la-biblioteca-editia-ii/,2020-03-06,About The Author
779,779,notabn.ro,Cugetarea de vineri,"Autor: Raluca Bălan
Doar tu şti cum îmi bate inima din interior
Nu plânge, nu-ți fie frică! „iubirea nu se închide de la robinet”
Chiar dacă cea de la sânul meu se mai opreste..
Omul ăsta mare, om mic, te iubeşte!
Pictură: Raluca Bălan",https://www.notabn.ro/cugetarea-de-vineri-55/,2020-03-06,About The Author
780,780,notabn.ro,Dacian Cioloș: Comunitățile Locale ale Platformei România 100 se înmulțesc,"Comunitățile Locale ale Platformei România 100 se înmulțesc. Sunt oameni pe care abia aștept să-i cunosc.
Fiecare are motivele lui personale pentru care a decis că e nevoie să facă ceva mai mult decât a făcut până acum pentru ca lucrurile să meargă mai bine. Mulți au ajuns la concluzia că niciun lucru făcut împreună cu alții, pentru interesul general, nu e prea mărunt.
În unele orașe sunt chiar mai mult de o comunitate, cum e cazul la București, la Cluj-Napoca, la Arad, la Galați…
Asta însă nu înseamnă că oamenii sunt divizați, ci că s-au adunat în jurul unor proiecte cu care rezonează.",https://www.notabn.ro/dacian-ciolos-comunitatile-locale-ale-platformei-romania-100-se-inmultesc/,2020-03-06,About The Author
781,781,notabn.ro,7 aprilie 2019-Ziua Mondială a Sănătăţii,"În acest an, tema campaniei este axată pe acoperirea universală cu servicii de sănătate preventive.
Creşterea capacităţii de screening pentru depistarea bolilor cu impact asupra sănătăţii publice reprezintă şi unul dintre obiectivele importante.
Ministerul Sănătăţii implementează anul acesta 7 programe de screening demarate în 2018, în cadrul unui proiect care beneficiază de finanţare europeană nerambursabilă, în valoare de 193 de milioane de euro, care vor fi utilizate pentru consolidarea programului naţional de screening şi a capacităţii tehnice a sistemului de sănătate de a furniza servicii medicale preventive.
De asemenea, vor continua campaniile de informare a populaţiei şi vaccinare împreună cu partenerii noştri internaţionali UNICEF şi OMS.
Anul trecut au crescut veniturile pentru cabinetele medicilor de familie şi anul acesta există în discuţie un grant cu Banca Mondială axat în mare parte pe medicina de familie şi medicina comunitară.
Ministerul Sănătăţii vizează şi anul acesta proiecte care să ducă la creşterea gradului de cunoaştere şi conştientizarea populaţiei privind accesarea serviciilor de prevenţie, precum şi a gradului de responsabilitate a personalului medical implicat în acordarea serviciilor de acest gen.
Mai mult, principalul obiectiv urmărit de ţara noastră în domeniul sănătăţii, pe Mandatul Preşedinţiei Consiliului UE, îl reprezintă garantarea accesului la sănătate pentru toţi cetăţenii europeni.
Programul Preşedinţiei române în domeniul sănătăţii cuprinde o serie de teme prioritare care vizează: rezistenţa anti – microbiană, vaccinarea, accesul pacienţilor la medicamente, mobilitatea pacienţilor în UE şi sănătatea digitală (e-Health).
Toate temele propuse de către România pe domeniul sănătăţii sunt subiecte de actualitate şi vor avea ca rezultat îmbunătăţirea calităţii serviciilor şi a asistenţei medicale pentru pacienţii europeni, dar şi a prevenţiei.
La mulţi ani tuturor!",https://www.notabn.ro/7-aprilie-2019-ziua-mondiala-a-sanatatii/,2020-03-06,About The Author
782,782,notabn.ro,USR își alege sâmbătă un nou președinte. Programul congresului extraordinar,"Uniunea Salvați România își va alege un nou președinte în cadrul unui congres extraordinar ce va avea loc sâmbătă, 28 octombrie, la hotelul Piatra Mare din Poiana Brașov.
Vlad Alexandrescu și Dan Barna, parlamentari și vicepreședinți ai Uniunii Salvați România, candidează pentru funcția de președinte, după ce fostul președintele Nicușor Dan a demisionat din fruntea partidului.
Lucrările congresului vor începe de la ora 8:30 dimineața cu înregistrarea invitaților și a delegaților. Președintele interimar Levente Elek va ține un discurs în deschiderea congresului de la ora 10:00, urmând să fie stabilite detalii organizatorice, precum procedura de vot și comisia electorală. Fiecare candidat își va prezenta programul politic, între 10:45-12:30. Votul pentru alegerea președintelui va începe la ora 12:30 și va dura o oră și jumătate, rezultatele fiind anunțate după prânz, între 15:30-16:00.
Congresul se va încheia cu declarații de la presă, de la ora 16:00, pentru a anunța rezultatele alegerilor interne din partid și cu un concert de muzică clasică.",https://www.notabn.ro/usr-isi-alege-sambata-un-nou-presedinte-programul-congresului-extraordinar/,2020-03-06,About The Author
783,783,notabn.ro,Primar ales la 23 de ani care și-a scos comuna din Evul Mediu,"Un tânăr primar (ales la 23 de ani) din România a uimit o țară întreagă, pentru ceea ce a făcut! Și-a scos comuna din Evul Mediu cu fonduri europene, a investit 10 milioane de euro în infrastructură și a atras investitori străini. Alin Nica este primarul comunei Dudeştii Noi şi a reuşit să transforme comunitatea, prin proiecte bine realizate şi prin aducerea unor firme care au creat locuri de muncă.
Oamenii au vrut o schimbare şi au ales un tânăr ieŞit de pe băncile facultăţii.
„La 23 de ani am fost cel mai tanar primar din tara. Am avut poate energia si nebunia tinereasca de a ma baga cu capul inainte in ceva ce era extrem de dificil de realizat, sa iei o comuna de la zero, sa nu ai angajati, sediu si nici macar scaun unde sa stai.”, spune primarul.
Primarul Alin Nica spune că astăzi, doar o expoziţie cu fotografii mai aminteşte de peisajele de tristă amintire, din comună. Drumurile principale au fost între timp asfaltate cu bani europeni, iar localnicii nu mai sunt rupţi de civilizaţie.
Au venit şi investitori. Ming Chen ajuns din China în Romania, în urmă cu 20 de ani, iar de 4 ani s-a stabilit la Dudeştii Noi, unde se produce ţiglă metalică. „Toti suntem stabiliti aici, toata familia, si avem si nepoti”, spune Chen.
Principalul angajator în comună e o mare fabrică de mobilă. Patronii au atras două milioane de euro, bani europeni şi îşi extind afacerea. „Pentru oamenii de aici din zona sunt create aproape 1000 de locuri de munca.”, declara Marius Raia, directorul general al firmei de mobilă.
Alin Nica a cochetat şi cu muzica. Are un videoclip în palmares, a concurat şi la selecţiile pentru Eurovision şi a participat şi la „Vocea Romaniei”.",https://www.notabn.ro/primar-ales-la-23-de-ani-care-si-a-scos-comuna-din-evul-mediu-a-investit-10-milioane-de-euro-fonduri-ue/,2020-03-06,About The Author
784,784,notabn.ro,O copilărie fără internet,"Autor: Mihai Neamțu
Port amintirea unei copilării greu de înțeles pentru cei mai tineri. Am supraviețuit un deceniu întreg fără televizor, fără telefon, fără ziare și fără Internet. Cenzura presei oficiale hrănea paranoia cuplului prezidențial: Nicolae și Elena Ceaușescu. Viața cotidiană curgea la vale agale, ca o apă mizerabilă, cenușie, urât mirositoare. Eram abrutizați de subcultura politrucilor, schimonosiți de minciună și asupriți de estetica comunistă a „noilor orașe.”
Elevii de gimnaziu combăteau plictiseala prin sport și lectură. Urmăream, deci, faimoasele dispute fotbalistice între Steaua și Dinamo, între Universitatea Craiova și Sportul Studențesc. Nu știu sigur ce făceau fetele, în afara discuțiilor despre „Festivalul Mamaia”. Despre biserică și credință se vorbea prea puțin. Ascultam fragmente de teatru radiofonic, poezii patriotice la TVR sau muzica preferată de Iosif Sava, faimosul meloman.
Orice casă avea rafturi ticsite cu volume ieftine din colecția „Biblioteca pentru toți”. Era imposibil, deci, să nu prinzi gustul lecturii. Vara o petreceam la bunici și eram chemați să ajutăm la prășitul porumbului ori la cules de prune, piersici sau legume. Când scăpam de corvoada agricolă, devoram în răcoarea unei case bătrânești romanele lui Dumas, Jules Vernes sau Marin Preda. O sănătoasă competiție între verișori ne ținea-n priză. Dacă bine țin minte, am parcurs într-o singură zi 350 de pagini din „Frații Jderi” de Mihail Sadoveanu. Eram fascinat de Eminescu, Gogol și Dostoievski. Studiul trecutului era singura noastră scăpare. De ce? Pentru că prezentul era aberant, opac și precar.
O altă pasiune a copilăriei a fost geografia. Învățam pe de rost numele unor capitale obscure, de la Bujumbura (pentru Burundi) până la Antananarivo (din Madagascar). Vara, sub nucul din fundul curții, răsfoiam atlasul geografic al lumii și-mi notam informații despre țări, mări, insule și lanțuri muntoase. Căutam să memorez heraldica unor steaguri medievale sau expresii de limbă latină (puse la dispoziție de Larousse).
Seara, băieții mai mari aduceau („la răscruci” sau în fața blocului) vreun casetofon nemțesc cu leduri. Se apucau și rulau toată noaptea piese din repertoriul lui Jennifer Rush („The Power of Love”), Dire Straits („Brothers in Arms”), Tina Turner („Simply the Best”), Roxette („Listen to Your Heart”) sau Elton John („Sacrifice”). Poate chiar și alți artiști occidentali, despre care azi nu mai știm nimic…
Pasiunile moderniste din timpul verii erau imediat corectate de exigențele clasiciste ale profesorului Hugo Hauptmann — poreclit și „Scherzo”. Îndrăgostit de muzica simfonică, dascălul nostru deschidea intempestiv ușa clasei, aruncând înspre elevii îngroziți o privire ironică, ieșită de sub frizura nietzschean-wagneriană. Își dădea jos parpalacul crem, asortat cu basca verde-kaki, tăcea prelung și ne dădea, subit, un extemporal. Eram chemați să recunoaștem piese celebre din Ceaikovski, Rachmaninov sau Brahms. Nu știam să facem asta? Eram socotiți niște inculți sau barbari.
Domnul Hauptmann ne iubea sufletele și credea-n idealul european al formării umaniste. Organiza, deci, la Filarmonica din Arad audiții pentru elevi, unde aveam acces gratuit la numeroase concerte. Într-o sală cu acustică perfectă, am trăit adeseori – în compania lui Vivaldi, Bach sau Mozart – sentimentul măreției și al sublimului. M-a uimit triumful nobleței asupra abjecției (la Beethoven) și al vieții asupra morții (la Mahler). După fiecare concert ne simțeam purificați, umanizați și mai pregătiți, parcă, pentru lupta aspră a vieții",https://www.notabn.ro/o-copilarie-fara-internet/,2020-03-06,About The Author
785,785,notabn.ro,",,Nunta Zamfirei”, în aceste zile la Bistrița","Ansambluri profesioniste de pe patru continente și-au dat întâlnire, în perioada 26-31 iulie 2019, la cea de-a XXIV-a ediție a Festivalului Internațional de Folclor ,,Nunta Zamfirei”. Acest festival a început vineri, 26 iulie, cu o Gală a folclorului românesc și international, urmată, sâmbătă, de Ziua Târgului de artă populară și de un spectacol artistic.
Duminică, în cadrul festivalului, bistrițenii vor putea asista la un maraton artistic al ansamblurilor venite din străinătate, luni, ,,nuntașii” vor participa, în prima parte a zilei, la activitățile desfășurate, în oraș, cu ocazia Zilei Imnului Național, iar seara vor continua momentele artistice, în timp ce, marți va avea loc Gala Festivalului.
În aceste zile de festival, la Bistrița vor putea fi văzute ansambluri artistce din Chile, Panama, Mexic, Vietnam, Georgia, Belgia, Polona, Turcia, Lituania, Franța, Ungaria, Serbia, Ucraina și grupuri artistice din România.
Sursă foto: pagina de Facebook a evenimentului",https://www.notabn.ro/nunta-zamfirei-in-aceste-zile-la-bistrita/,2020-03-06,About The Author
786,786,notabn.ro,România se află în pragul unei dictaturi,"Autor: Robert Ciobanu
Cine a urmărit fie și în trecere faptele din ultimele luni, poate consimți. În mod normal, problema politică prin care trecem nu este treaba generației noastre. Nu noi am produs-o, nu noi avem mijloacele necesare să o rezolvăm și nu noi avem datoria să acționăm. Noi suntem numai principalii subiecți asupra cărora se răsfrâng consecințele crizei politice. Și cei care avem de suportat cele mai mari costuri, raportat la celelalte categorii sociale din țară. Nu este lupta noastră și nu este momentul ca noi să ieșim în față.
Dacă e să ne consolăm, fiecare generație a trecut printr-o formă de dictatură sau autoritarism politic. Nu suntem nici prima generație, nici ultima. Generațiile moștenesc nu doar eforturile colective ale celor dinaintea lor, dar și costurile deciziilor acestora.
Însă putem învăța câte ceva din experiența generației care acum își dispută rolul în istorie (desigur, generațiile nu sunt entități colective, ci categorii sociale formate din oameni; în cadrul actualei categorii, rolurile se împart între hoți și proști):
1) Aceia dintre noi care vor să ocupe funcții de decizie publică în anii următori trebuie să învețe să acționeze; politica este arta acțiunii; politica este despre agenți care acționează. Agenți care au strategii. Un om politic decriptează strategia celuilalt, o contracarează și urmează propria strategie.
2) Nu există salvatori externi. Instituțiile și organizațiile internaționale funcționează atât timp cât statele membre acceptă să colaboreze într-un cadru legal comun. Când nu mai vor, instituțiile internaționale nu mai pot face mare lucru. Uniunea Europeană nu poate face nimic regimului politic actual din România. Și nici nu va putea. Orice instituție internațională este lipsită de forța de a impune normele juridice.
3) Între oameni politici și activiști sociali este o diferență de natură. Jumătate din opoziția politică e formată din activiști sociali. Oameni bine intenționați, dar lipsiți de intuiție și simț politic. Iar la următoarele alegeri, alianța politică a activiștilor sociali și birocraților riscă să devină principala forță de opoziție. Spun riscă pentru că aceasta e calea sigură către eșec.",https://www.notabn.ro/romania-se-afla-in-pragul-unei-dictaturi/,2020-03-06,About The Author
787,787,notabn.ro,Preşedintele a prezidat şedinţa de Guvern,"Preşedintele a participat la şedinţa de guvern de la ora 15 de astăzi. Preşedintele a deschis şedinţa şi a făcut câteva precizări legat de prezenţa sa acolo şi a adus argumente legate de faptul că el trebuie să vegheze bunul mers al instituţiilor şi că articolele din Constituţie spun foarte clar că poate participa ori de câte ori consideră necesar.
Prezenţa preşedintelui nu poate fi nici îngrădită, nici limitată, a precizat preşedintele în debutul şedinţei.
„Nu vreau să citiţi prezenţa mea aici doar într-o formă constituţională, ci într-o formulă de parteneriat fiindcă vom prelua conducerea Uniunii Europene.
Se aşteaptă de la noi poziţii clare şi nu se aşteaptă o divergenţă. Ca să nu apară interpretări. Atunci când particip la şedinţa de guvern, prezidez şedinţa de guvern”, a menţionat preşedintele Iohannis.
El a anunţat pentru mâine prezenţa premierului Austriei, Sebastian Kurz, cu care va avea discuţii privind preluarea oficială a conducerii UE.",https://www.notabn.ro/presedintele-a-prezidat-sedinta-de-guvern/,2020-03-06,About The Author
788,788,notabn.ro,Turmă de zimbri în libertate care își savurează hrana. VIDEO,"de Mihai Sărmășan
Angajații ROMSILVA care monitorizează zonele pe care le au în supraveghere au surprins o turmă de zimbri în libertate care se hrănesc în Parcul Natural Vânători Neamț, specialiștii asigurându-le în această perioadă hrana suplimentară în pădurile din parc, departe de comunitățile locale.
Zimbrii în libertate din Parcul Natural Vânători Neamț și-au extins arealul la peste 40.000 de hectare, în pădurile din județul Neamț.
Zimbrul a fost reintrodus în fauna țării în urmă cu șase decenii, la peste două sute de ani de la dispariția sa din fauna României. Primele exemplare au fost aduse în țară în 1958 și, treptat, au fost create mai multe nuclee de zimbri în țara noastră.
Specialiștii Romsilva din cadrul Parcului Natural Vânători Neamț au eliberat acum șapte ani primii zimbri în natură. Acum numărul acestora a crescut la 38 de exemplare, 14 dintre aceștia fiind născuți în libertate.
Zimbri în libertate se hrănesc în Parcul Natural Vanatori Neamt, specialiștii Romsilva asigurându-le în această perioada… Publicată de Regia Nationala a Padurilor – Romsilva pe Joi, 7 februarie 2019
După o selecție riguroasă și o perioadă de acomodare, în fiecare an sunt eliberate în natură alte exemplare de zimbri.
Tot în Parcul Natural Vânători Neamț mai sunt 16 exemplare de zimbru în semilibertate, unde sunt pregătiți pentru eliberare în natură, și 7 în captivitate.
Regia Națională a #Pădurilor – #Romsilva administrează trei nuclee de zimbri, la #Bucșani #Hațeg și #VânătoriNeamț cu un efectiv total de peste o sută de exemplare.
Credit video: Emil Emil, Fotograf Wildlife",https://www.notabn.ro/turma-de-zimbri-in-libertate-care-isi-savureaza-hrana-video/,2020-03-06,About The Author
789,789,notabn.ro,"Victor Rebengiuc: „Klaus Iohannis e un om corect, cinstit, intelectual""","Victor Rebengiuc a fost astăzi prezent la emisiunea „În fața ta” (Digi 24).
Occidentul nu atentează la identitatea României, din contră, iar primii care nu se pricep la ce sunt puși să facă sunt chiar politicienii, a spus actorul Victor Rebengiuc, la emisiunea „În fața ta”, de la Digi24. Marele actor a vorbit și despre problemele întâmpinate de Alianța USR-PLUS la înscrierea pentru alegerile europarlamentare, dar și despre situația actuală în care se află România.
Întrebat ce părere are de președintele României, Victor Rebengiuc a menționat: „Klaus Iohannis e un om corect, cinstit, intelectual, ceea ce nu e cazul la Dragnea. Singurul care rezistă, luptă pentru ca țara să rămână aproape de Europa, să-și păstreze calitatea de stat de drept, să nu fie îngropată sub mormanul de minciuni și mizerii pe care această camarilă a PSD, chiar și ALDE, încearcă să îngroape țara.”
„Când intri în România, intri în altă lume, care e foarte jos”
Despre retorica Guvernului, potrivit căreia trebuie să fie apărat ce e românesc, Victor Rebengiuc a spus că în această discuție este vorba despre respect.
„După ce să te poata aprecia, doar pentru că ești român? Trebuie să faci ceva, să se vadă că ești bine intenționat, că vrei să trăiești într-o lume liberă și adevărată, că vrei să faci tot ce se poate pentru ca această lume să meargă înainte, nu să ne îngropăm”, a subliniat el.
„Când intri în România, intri în altă lume, care e foarte jos: o lume necivilizată, fără șosele, fără spitale, școli. Școlile sunt o nenorocire, nu mai vorbesc de closetele din fundul curții, pentru că sunt multe și e dificil de rezolvat treaba asta. România e rămasă în urmă. Dacă rămânem sub aceeași condiție până la sfârșitul sfârșitului, sfârșitul n-o să fie departe. În mod voit e ținută jos”, a spus Victor Rebenciuc.",https://www.notabn.ro/victor-rebengiuc-klaus-iohannis-e-un-om-corect-cinstit-intelectual/,2020-03-06,About The Author
790,790,notabn.ro,"Traian Băsescu: ”Dana Gârbovan - o soluţie a echilibrului în justiţie, dar decizia este la Iohannis”","Traian Băsescu a făcut o analiză a ministrilor Justiției din ultimii 30 de ani și consideră că propunerea premierului Viorica Dăncilă, în persoana judecătorului Dana Gârbovan, e o soluţie a echilibrului în justiţie.
Fostul președinte recunoaște că după atâtea rateuri legislative, parte din ele promulgate chiar de el, ”premierul Dăncilă are ideea numirii unui judecător experimentat şi echilibrat în funcţia de ministru al justiţiei”.
”În ultimii 30 de ani, profesori universitari, avocați, procurori și foarte rar judecători au deținut funcții de conducere în Ministerul Justiției, adică miniştri, secretari de stat sau directori generali.
Principala misiune a Ministerului a fost pregătirea și implementarea legislației. Din ”experiența” dascălilor, a procurorilor și a avocaților, a ieșit o legislație cu multe ambiguităţi aplicată neunitar, mai ales dacă ne referim la legislația penală. De regulă, legislația a reflectat gândirea procurorilor, iar din acest punct de vedere Noul Cod Penal şi Noul Cod de Procedură Penală sunt ”capodopere” ale lipsei de respect pentru drepturile fundamentale. Cele peste 100 de articole declarate a fi neconstituționale de către CCR sunt oglinda gândirii procurorilor care au răspuns de forma finală a codurilor.
După atâtea rateuri legislative, parte din ele promulgate şi de mine, premierul Dăncilă are ideea numirii unui judecător experimentat şi echilibrat în funcţia de ministru al justiţiei.
Un cor de procurori, altul de judecători şi încă unul de politicieni au sărit să conteste nominalizarea Danei Gârbovan pentru funcția de Ministru al Justiției.
Cu certitudine, parte din procurori, parte din judecători şi parte din politicieni nu-și doresc desemnarea unui judecător experimentat și echilibrat în funcția de Ministrul al Justiției.
Toți intuiesc riscul ca în fruntea ministerului să vină un judecător cu respect pentru lege şi pentru drepturile fundamentale.
Dana Gârbovan vine din mijlocul sistemului, ceea ce înseamnă că îi ştie hibele dar şi oamenii, cu bunele şi relele lor, fie că sunt judecători, fie că sunt procurori.
Un judecător ajuns ministru le va explica multor procurori cine face justiţie şi cine face anchete, cine propune mandate de ascultare şi supraveghere şi cine le aprobă.
Altă problemă este că şi unii judecători, altfel foarte vocali, vor trebui să înveţe că nu susţinerea publică a abuzurilor sau a legilor prost făcute dar agreate de înalţi demnitari, este soluţia unei cariere temeinice.
Politicienii ar putea afla că trebuie să înceteze demagogia susţinerii fără rezerve a unor infractori din parchete şi instanţe care s-au pretat la falsificarea probelor din unele dosare, sau care au dictat arestări preventive în dosare în care nu existau probe .
Şi, ca să nu uit, l-aţi mai auzit careva pe demagogul Timmermans acuzând modificările la legile justiţiei după ce s-a terminat campania pentru europarlamentare?
Eu îmi pun mari speranţe că Dana Gârbovan va reuşi să corecteze lacunele din justiţie, lacune care erau evidente încă de la terminarea mandatului meu (Decembrie 2014).
Eu cred că numirea unui judecător la Justiţie este un lucru bun, iar dacă judecătorul este Dana Gârbovan, un magistrat echilibrat, cu atât mai bine.
Până la urmă, decizia îi aparţine preşedintelui Iohannis”, a scris Traian Băsescu pe pagina sa de socializare.",https://www.notabn.ro/traian-basescu-dana-garbovan-o-solutie-a-echilibrului-in-justitie-dar-decizia-este-la-iohannis/,2020-03-06,About The Author
791,791,notabn.ro,"Dacian Cioloş: ,,Îmi doresc să candidez la alegerile europarlamentare din 2019”","Fostul premier Dacian Cioloş a declarat astăzi, la RFI, că obiectivul partidului Mişcarea România Împreună este ca, după alegerile parlamentare din 2020, să poată forma un Guvern. El spune, de asemenea, că şi-a propus să candideze la primele alegeri care vor avea loc anul viitor, adică la cele pentru Parlamentul European.
Cum se poziţionează Mişcarea România Împreună? ,,Vrem să fie un partid de masă şi să-i reprezinte pe toţi cei care până acum au considerat că n-are rost să se amestece în politică sau că politica nu e pentru ei, că societatea trebuie condusă de alţii şi care în sfârşit, după ce s-a întâmplat în ultimii ani şi mai ales anul trecut, au înţeles că trebuie să se implice”, spune Dacian Cioloş.
Întrebat dacă va candida la alegerile europarlamentare din 2019, fostul premier a răspuns: „Lucrurile astea o să le discutăm în partid, după ce partidul va fi înfiinţat, dar personal, da, îmi doresc acest lucru. Am tot fost acuzat în ultima vreme că nu mi-am asumat până acum niciodată o candidatură şi în condiţiile acestea, am spus că dacă intru în politică, voi candida la primele alegeri, oricare ar fi ele. Deci în măsura în care primele alegeri vor fi alegeri europarlamentare şi cu atât mai mult cu cât am o experienţă pe domeniul acesta, dacă în partid vom considera că asta e o soluţie bună şi că pot să aduc un plus, voi candida”.
„Şi această candidatură o s-o integrăm într-o abordare mai largă, pentru că obiectivul nostru este ca în 2020 la alegerile parlamentare, după alegerile parlamentare din 2020, să putem fi parte a guvernării, să putem forma un Guvern”, precizează Dacian Cioloş.",https://www.notabn.ro/dacian-ciolos-imi-doresc-sa-candidez-la-alegerile-europarlamentare-din-2019/,2020-03-06,About The Author
792,792,notabn.ro,Povestea celor 40 de mucenici din Sevastia,"Biserica Ortodoxă sărbătoreşte ziua celor 40 de mucenici din Sevastia.
Cei 40 de mucenici din Sevastia erau soldați creștini, aflați în slujba împăratului roman Licinius. Trei dintre ei, Chirion, Candid și Domnos erau foarte pricepuți în studiul Scripturilor.
În anul 320, aflând despre credința lor, Agricolae, guvernatorul Armeniei, i-a silit să se închine idolilor. Refuzând, au fost întemnițați timp de 8 zile, bătuți cu pietre și ademeniți cu daruri. În cele din urmă, guvernatorul i-a condamnat la moarte prin înghețare în lacul Sevastiei. Unul din cei 40 a cedat și a ieșit din lac, dar a murit pe loc. I-a luat însă locul un soldat. În aceea noapte s-au petrecut mari minuni: apa lacului s-a încălzit, gheața s-a topit și 40 de cununi strălucitoare au pogorât asupra mucenicilor. În zori, au fost scoși vii din lac, li s-au zdrobit fluierele picioarelor și au fost lăsați să-și dea sufletele.
Rămășițele lor au fost arse, iar cenușa aruncată în lac. Moaștele lor au fost răspândite la diverse biserici din spațiul ortodox.
Tradiţii şi obiceiuri de Mucenici
Potrivit tradiţiei, în ziua de 9 martie, gospodinele prepară mucenici, care pot fi pregătiţi ca o prăjitură cu miez de nucă şi miere sau un aluat în forma cifrei opt, fiert în apă cu mirodenii şi nucă. Mucenicii se împart la rude, vecini, oameni sărmani, pentru pomenirea celor morţi, dar şi pentru belşugul viitoarelor recolte.
Tot pe 9 martie se încheie perioada cunoscută ca „zilele babelor” şi începe săptămâna moşilor.
Sărbătoarea Măcinicilor sau Mucenicilor, a cărei zi centrală este 9 martie, începe de fapt cu o zi înainte, cu Focurile de Măcinici, şi se încheie pe 11 martie, cu Beţia rituală. Incinerarea simbolică a spiritului iernii şi renaşterea spiritului verii se realizează, simbolic, prin aprinderea focurilor rituale, în dimineaţa zilei de Măcinici, 9 martie, echinocţiul de primăvară pe stil vechi.
În Banat, copiii scormoneau şi băteau cu „botele” (beţele) în foc, iar mamele lor împrăştiau cenuşa rămasă după stingerea jarului în jurul caselor şi adăposturilor de animale şi păsări. Focurile de Măcinci erau considerate purificatoare – curăţau spaţiul de forţele malefice în ultima zi a anului vechi şi în prima zi a anului nou, profilactice – preveneau neplăcerilor aduse oamenilor de şerpi şi de insecte pe timpul verii, fertilizatoare pentru grădini, livezi şi vii prin împrăştierea cenuşii pe pământ.
În ziua Mucenicilor se trasează hotarul dintre iarnă şi vară, dintre zilele aprige ale Dochiei şi cele călduroase ale Moşilor. În această zi s-au suprapus două sărbători de înnoire sezonieră a timpului: ultima zi a Babei Dochia când, conform tradiţiei, aceasta moare şi se preface în stană de piatră, şi prima zi a Moşilor, jertfiţi şi transformaţi în cenuşă pe rugul funerar, pentru dreapta lor credinţă.
Obiceiul de a bea de Mucenici 40 sau 44 de pahare cu vin, la începutul anului agrar, este o reminiscenţă a sărbătorilor bahice ale antichităţii. Oamenii credeau că vinul băut de Măcinici se transformă, de-a lungul anului, în sânge şi putere de muncă. Dacă cineva nu putea să bea 40 de pahare cu vin, trebuia să guste sau cel puţin să fie stropit cu vin. Numărul paharelor de vin băute ar corespunde cu numărul Sfinţilor Mucenici din Sevastia, care poartă diferite nume, în funcţie de zonă – Moşi, Sfinţi, Sfinţişori sau Măcinici.
În Transilvania, în multe comunităţi, femeile fac în cuptor 40 de plăcinte sau lipie (clătite).",https://www.notabn.ro/povestea-celor-40-de-mucenici-din-sevastia/,2020-03-06,About The Author
793,793,notabn.ro,"Junioarele III de la LPS Bistrița, campioane naționale la tenis de masă","Localitatea Dumbrăvița din județul Timiș, a găzduit, în primele trei zile ale lunii februarie, Campionatul Național junior III (11-12 ani) la tenis de masa. La acest campionat, echipa feminină a Liceului cu Program Sportiv Bistrița a reușit să se impună în fața celorlalte echipe din țară și să cucerească titlul de campioană națională. Echipa campioană națională este formată din sportivele Sîngeorzan Cristina, Simon Teodora și Băldean Patricia și antrenorul Dinca George Alexandru. La acest campional național au participat și două echipe de băieți de la LPS Bistrița care s-au situat pe locurile 4, respective 9 în clasamentul concursului.",https://www.notabn.ro/junioarele-iii-de-la-lps-bistrita-campioane-nationale-la-tenis-de-masa/,2020-03-06,About The Author
794,794,notabn.ro,1 Mai - și ce anume mai spune el azi. Opinia unui prof de Istorie (15),"Autor: Adrian Cioroianu
● 1 Mai era, până acum 25-30 de ani, încă o sărbătoare a „muncitorilor”, sau „proletariatului” – până când ne-am dat seama că muncitorii/proletariatul nu prea mai există (mai cu seamă în societățile de tip occidental, cât de cât moderne). Desigur, există oameni care muncesc – doar că ei se recomandă azi altfel și au aspirații/temeri diferite de cele de acum trei decenii – sau cele de acum 150 de ani.
● Azi, 1 Mai este mai curând deschiderea sezonului estival în Ro și, deseori, un fel de „punte” către weekendul următor – și vine la pachet, regretabil și oarecum previzibil, cu un număr de accidente auto, scandaluri legate de droguri și reportaje tv cvasi-stupide de prin cluburi de pe litoral. Desigur, tuturor popoarelor le plac sărbătorile. Dar, trebuie s-o recunoaștem, 1 Mai nu mai are nimic muncitoresc în el și a rămas la noi o zi liberă mai curând prin tradiția recentă și prin consensul clasei politice.
● Dar cred că ziua de 1 Mai… mai spune ceva. Ceva despre viitorul posibil al politicii în lumea democrațiilor de tip occidental.
● Voi începe cu o mică recapitulare. Cine cunoaște cât de cât Istoria românilor știe că, în linii mari, la noi liberalismul și socialismul (două mari doctrine politice europene/occidentale) s-au coagulat spre finalul secolului XIX, strângând laolaltă grupuri și curente inițial disparate. În jurul decadelor 1870-1880, ambele doctrine erau la noi „tinere” – din simplul motiv că acele grupuri socio-profesionale pe care le reprezentau erau ele însele „tinere” în societatea noastră. Liberalismul vorbea în numele comercianților burghezi, al micilor proprietari, lumii bancare, antreprenorilor etc. Socialismul, la rândul lui, vorbea în numele muncitorilor în creștere numerică, al sindicaliștilor cu varii cereri, al țăranilor care visau să devină muncitori la oraș etc.
● Rămâne de văzut cum niște partide apărute spre final de secol XIX, când nici radioul nu era bine inițializat, se vor adapta începutului de secol XXI – când marșurile se adună prin whatsapp și nu prin manifeste, când o poză inspirată de Instagram devine mai virală decât o știre din New York Times și când „follow”-erșii de pe rețelele sociale sunt mult mai numeroși (și mai „nișați”) decât sindicaliștii.
● Ce se întâmplă la noi este doar o mică parte a tabloului cvasi-generalizat în multe țări ale Europei. Uitați-vă la starea partidelor mainstream (așa-zisele stânga-dreapta, din deceniile post-1945) din Franța, Italia, Grecia sau multe dintre țările ex-comunizate post-1990. Cu cât mergi de la nord către sud, cu atât partidele „tradiționale” sunt mai șchioapete. Cu excepțiile de rigoare, desigur, nu generalizez. Dar, pe de altă parte, aș spune că stânga și dreapta tradiționaĺe din Franța (să zicem) sunt azi într-o situație chiar mai incertă decât ceea ce se întâmplă la noi.
● În opinia mea, faptul că în toată Europa au apărut (în ultimii ani) și vor mai apărea partide noi este doar mișcarea de contrabalans a fenomenului federator de acum 150 de ani. Atunci, mai multe școli de gândire sau de acțiune se strîngeau în partide mari, de masă. Astăzi, sensul e contrar – spre partide de nișă, dinamice, versatile, vocale pe social-media și active în societate. Cu cât societatea devine mai „nișată”, cu cât temerile sau ambițiile sunt mai diverse (inegalitate, ecologie, salvarea patrimoniului, migrație, venit universal, minorități, terorism, mobilitate etc.), cu atât se vor auzi mai multe voci în piața publică. Ne îndreptăm spre un viitor al guvernelor de coaliție și al guvernării prin coabitare, cu/între parteneri relativ mici, dar vioi – iar țările europene care nu au această tradiție a coalițiilor (cum este și Ro) vor trebui să învețe din mers sau vor tot merge în zig-zag.
● În lumea occidentală de azi, proletariatul, comercianții, burghezia bancară sau latifundiarii de secol XIX nu mai există. Partidele apărute atunci, pentru apărarea acelor interese, atunci legitime, trebuie să se adapteze noului mediu, contemporan, din ce în ce mai alert și mai puțin predictibil. Altfel, partidele „clasice” vor intra într-un proces de scindare și mărunțire ineluctabil – cerut de noile aspirații sau temeri ale societăților.
● În anii 1870-1880, când „tinerii” liberali sau socialiști de atunci se grupau și pe la noi, votul era cenzitar, nu toți bărbații puteau vota, iar femeile nici atât. Azi, mergem spre un viitor (apropiat – următorul deceniu) în care vom vota prin telefonul mobil și ne vom ruga de tineri ca, între două like-uri către prieteni, să nu uite să-și exercite dreptul de a alege.",https://www.notabn.ro/1-mai-si-ce-anume-mai-spune-el-azi-opinia-unui-prof-de-istorie-15/,2020-03-06,About The Author
795,795,notabn.ro,S-a deschis Târgul de Carte de la Madrid,"Târgul de Carte de la Madrid, la care România este ţară invitată până pe 10 iunie, s-a deschis vineri seară, în prezenţa a numeroase oficialităţi din Spania şi din ţara noastră. La evenimente au participat Majestatea Sa Margareta, Principele Radu Duda şi scriitorii Mircea Cărtărescu, Ioana Pârvulescu şi Ioana Nicolae.
România țară invitată de onoare reprezintă o oportunitate excelentă pentru a sărbători relațiile dintre spanioli și comunitatea românească, devenită grupul cel mai numeros de străini din Spania. Astfel, se va organiza o serie de evenimente cu scriitori români de expresie spaniolă. De asemenea, la standul României se vor putea achiziționa peste 100 de titluri ale autorilor români traduși în spaniolă și aproximativ 300 de titluri în limba română.
Scriitorul Mircea Cărtărescu este foarte apreciat în spațiul hispanic, anul trecut a fost invitat la Guadalajara, iar acum este scriitorul vedetă al Targului de Carte de la Madrid, ediția din acest deschizându-se cu o conferință a autorului român. Lumea s-a înghesuit, a stat la coadă zeci de minute pentru a prinde un loc la conferința ,,Utopia lecturii’ susținută de scriitorul român. Tot vineri, Majestatea Sa Regina Margareta, Custodele Coroanei române, a vorbit despre ,,Coroana și România modernă“. Conferința a avut loc la Standul României
,,Târgul de Carte de la Retiro este o oportunitate excepțională de diplomație culturală pentru România. Spaniola este limba în care se traduce cel mai mult carte românească. Timp de 17 zile, la Târgul de Carte de la Madrid sunt prezenți 60 de scriitori români de top, suntem reprezenți aici de elita românească literară. Nu vorbim însă doar de carte, vorbim de o serie de evenimente culturale conexe târgului prin care țara noastră își pune în evidență cultura în Spania”, a subliniat vicepreședintele ICR, Mirel Taloș.
Duminică, 27 mai 2018, la ora 10.30, Majestatea Sa Regina și Principele Radu vor participa la slujba de la Catedrala Episcopală Română din Madrid, unde se vor întâlni cu membri ai comunității românești. Sfânta Liturghie va fi oficiată de Preasfinția Sa Timotei, episcopul ortodox român al Spaniei și Portugaliei. Luni, 28 mai 2018, Majestatea Sa Regina Margareta și Principele Radu vor vizita Comitetul Olimpic spaniol, Crucea Roșie spaniolă și Comitetul Național Paralimpic. În cursul vizitei, Majestatea Sa și Principele Consort se vor întâlni cu Familia Regală spaniolă.
foto: facebook Ioana Nicolaie",https://www.notabn.ro/s-a-deschis-targul-de-carte-de-la-madrid/,2020-03-06,About The Author
796,796,notabn.ro,"Mihai Sărmășan, consilier municipal PNL: ""Bistrița nu e oraș european, domnule primar""","Într-o postare pe contul său personal de Facebook, consilierul municipal PNL, Mihai Sărmășan, critică lipsa de viziune și lipsa de investiții a conducerii Primăriei Bistrița:
„De ce nu avem piste de biciclete? De ce drumurile nu sunt bune? De ce Bistrița nu are încă o piață agroalimentară modernă? De ce copiii nu au o bază sportivă unde să se joace vara în oraș?
Lista este deschisă și poate continua.
Suntem pe un drum greșit atâta timp cât avem bani dar nu-i folosim. Poate o să fiu contrazis în acest an de mandat în Consiliul Local Bistrița și m-aș bucura ca propunerile pe care o să le fac, să fie aprobate și mai ales realizate.
De mai bine de zece ani ni se promite un oraș european, un oraș în care tinerii să-și dorească să-și construiască un viitor. Cât să mai așteptăm, domnule primar? Noi, cei din PNL, vrem să construim un oraș pentru toate generațiile, un oraș în care să vină tinerii și din care să se plece cât mai puțin.”
sursa: Facebook Mihai Sărmășan",https://www.notabn.ro/mihai-sarmasan-consilier-municipal-pnl-bistrita-nu-e-oras-european-domnule-primar/,2020-03-06,About The Author
797,797,notabn.ro,"Guvernul Orban, demis. Klaus Iohannis anunță mâine premierul desemnat",",,Vedem un guvern liberal care vine cu foarte mult entuziasm, energie pe un val popular pozitiv, care vrea să vină cu măsuri pentru România, cu proiecte pentru autostrăzi, spitale. Un guvern care vrea să repună România în normalitate. De cealaltă parte avem o majoritate pesedistă care se opune cu tot ce are acestor încercări de a îmbunătăți guvernarea. Guvernul dorește reforme, să schimbe lucrurile în bine, să repare greșelile, pe de altă parte un PSD care se opune acestor reforme.
Acum românii se întreabă: „Și acum ce va fi?” Lucrurile merg mai departe. Instituțiile sunt solide, Guvernul va rămâne în funcție, cu ceva mai puține atribuții, nu e cazul să credem că acum vom intra într-o situație fără ieșire sau complicată. Instituțiile vor funcționa, eu sunt garantul.
Voi convoca partidele la consultări, mâine, de la ora 12:00 apoi voi anunța persoana desemnată pentru a forma un nou guvern. Mă voi implica și în continuare pentru a construi după alegeri o majoritate solidă care vine cu reforme profunde în beneficiul românilor. Până atunci, primul pas a fost făcut spre anticipate, următorul pas va fi făcut mâine”, a declarat, printre altele Klaus Iohhanis.
,,Guvernul cade în picioare. Suntem mândri de ce am făcut în trei luni, într-o perioadă extrem de scrută am reușit să reparăm o parte din stricăciunile PSD, am reașezat România în rândul națiunilor europene pe picior de egalitate. De asemenea, suntem mândri că am refăcut încrederea mediului de afaceri în Guvernul României” – Ludovic Orban.
„Așteptăm să fim chemați la Cotroceni. O să am o discuție și cu Victor Ponta, să avem o propunere comună de premier. Până acum nu s-a întâmplat să treacă o moțiune cu acest scor, înseamnă că s-au mobilizat mulți colegi. Este un scor impresionant. Întotdeauna căderea unui guvern e un pas spre anticipate. Nu voi vota niciodată un alt Guvern Orban, cum nu am făcut-o nici până acum” -liderul PSD Marcel Ciolacu.",https://www.notabn.ro/guvernul-orban-demis-klaus-iohannis-anunta-maine-premierul-desemnat/,2020-03-06,La Doar Trei Luni De La Învestirea În Funcție---Guvernul Orban A Căzut În Urma Adoptării Moțiunii De Cenzură Inițiată De Psd Și Udmr---Cu Voturi---Pentru---Și Voturi---Împotrivă . După Căderea Guvernului---Psd Și Pro România S-Au Grăbit Să Anunțe Că Remus Pricopie---Fost Ministru Al Educației---Este Persoana Pe Care Cele Două Formațiuni Politice O Susțin Pentru A Forma Noul Guvern.---About The Author
798,798,notabn.ro,Evolutia gripei are un caracter epidemic,"În ultimele trei săptămâni, circulaţia virusului gripal in Romania a avut un caracter epidemic, în care numărul cazurilor de îmbolnăvire prin viroze respiratorii este mai mare faţă de cel aşteptat.
„Există o succesiune de trei săptămâni epidemice, ca urmare se constată că gripa evoluează epidemic. Nu există un motiv de panică, dar este necesar ca toate măsurile şi recomandările pe care Ministerul Sănătăţii le-a transmis încă din data de 17 ianuarie şi care sunt valabile în această perioadă să le aplicăm. Este nevoie ca populaţia să fie compliantă şi să respecte recomandările specialiştilor privind aplicarea regulilor de igienă personală”, a declarat Sorina Pintea, ministrul Sănătăţii
Ministrul Sănătăţii a mai precizat că:
„Au mai fost transmise o serie de recomandări suplimentare în unităţile sanitare. S-a solicitat limitarea accesului vizitatorilor în mod real în toate unităţile sanitare, în special în secţiile cu risc, refacerea urgentă a stocurilor de antivirale necesare pentru tratamentul infecţiilor respiratorii acute, instituirea terapiei antivirale imediat după internare pentru toţi pacienţii care prezintă tabloul clinic compatibil cu gripa, instituirea tratamentului profilactic cu antivirale la contacţii pacienţilor internaţi, vaccinarea urgentă a personalului medical rămas nevaccinat, refacerea stocurilor de echipamente de protecţie şi utilizarea corespunzătoare a acestora, refacerea urgentă a stocurilor de antiseptice şi dezinfectante pentru asigurarea igienei riguroase a mâinii şi suprafeţelor. Astăzi Institutul Naţional de Sănătate Publică va reaminti unităţilor sanitare procedurile privind managementul contacţilor, a focarelor şi cazurilor severe de gripă”
Obiectivul MS în perioada urmatoare este reducerea numărului de cazuri severe şi decese cu gripă, prin recunoaşterea rapidă a gripei şi instituirea de urgenţă a tratamentului.
Vaccinarea rămâne şi în perioada următoare soluţia pentru prevenirea imbolnavirilor. Specialiştii estimează ca circulaţia intensă a virusului se va menţine şi în luna februarie.
MS a comandat suplimentar un număr de 30.000 de vaccinuri pentru populaţia cu risc, care vor fi distribuite în ţară începând de joi, la direcţiile de sănătate publică ce au solicitat aceste doze.
Din cele 1,3 milioane doze achiziţionate iniţial , mai sunt aproximativ 12.000 de doze.
Ministrul Sănătăţii a mai precizat astăzi că în unităţile şcolare unde se constată o creştere cu 20% a numărului de îmbolnăviri prin gripă se poate lua decizia de închidere a unităţii.
Recomandări pentru populaţie:
– Consultarea medicului de familie pentru simptome care sugerează gripa şi care poate stabili o eventuală indicaţie pentru spitalizare;
– Izolarea voluntară la domiciliu a persoanelor care prezintă simptomatologie asemănătoare gripei;
– Respectarea etichetei tusei si strănutului (utilizarea de batiste de unica utilizare sau tuse/strănut la nivelul părţii interne a articulaţiei cotului);
– Igiena adecvată a mâinilor, în vederea reducerii răspândirii virusului;
– Purtarea echipamentului de protecţie adecvat (măşti, mânuşi, halate) de către vizitatori si personalul medical;
– Continuarea vaccinării antigripale
„Evoluţia numărului de îmbolnăviri este influenţată de evitarea spaţiilor aglomerate, iar vacanţa de săptămâna viitoare poate sa influenţeze în bine, cu condiţia ca în aceasta perioada copiii să evite colectivităţile”, a declarat ministrul Sănătăţii.",https://www.notabn.ro/evolutia-gripei-are-un-caracter-epidemic/,2020-03-06,About The Author
799,799,notabn.ro,Consilierii PNL vor schimbarea regulamentului parcărilor din Bistriţa,"Consilierii PNL Bistrița vin cu o serie de propuneri prin care vor schimbarea regulamentului parcărilor în municipiul Bistrița. Într-o conferință de presă, președintele PNL Bistrița, Sorin Hangan a făcut mai multe precizări legat de proiectul pe care l-a depus spre dezbatere în Consiliul Local Bistrița.
În momentul în care venim cu idei bune şi multe le preluăm de la cetăţeni, pentru că noi chiar considerăm că suntem în slujba lor şi nu-l folosim doar aşa ca expresie, nu suntem niciodată luaţi în seamă sau ni se copiază proiectele şi dacă dânşii au majoritate astăzi consideră că-i dreptul lor. Am depus şi noi un proiect în Consiliul Local care va fi dezbătut mâine (n.n. – joi) şi care vizează modificarea regimului în ceea ce priveşte regulamentul parcărilor din Bistriţa. Am depus în februarie proiectul, după noi a depus şi domnul primar, şi-a dat seama că cel adoptat conţine unele erori(…). Din puncul meu de vedere, din toate cele trei proiecte care vizează regulamentul parcărilor, al nostru este complex şi cel mai corect din punct de vedere juridic”, a spus Hangan, în cadrul conferinţei de presă.
Hangan a mai precizat că ei (liberalii) propun prin proiectul lor ca pentru parcările rezidenţiale, tariful să fie de 180 lei/an atât pentru persoane fizice, cât şi pentru persoane juridice, acum fiind de 480 lei pentru persoane juridice. „Este aceeaşi maşină, parcarea nu are acoperiş de sticlă, investiţia pentru amenajarea parcării este la fel”.",https://www.notabn.ro/consilierii-pnl-vor-schimbarea-regulamentului-parcarilor-din-bistrita/,2020-03-06,About The Author
800,800,notabn.ro,Concert extraordinar de folclor și muzică patriotică în interpretare coral - instrumentală.,"CENTRUL JUDEȚEAN PENTRU CULTURĂ BISTRIȚA-NĂSĂUD organizează un concert sub titulatura: ,,NOI SUNTEM AI ROMÂNIEI.”
Concertul extraordinar de folclor și muzică patriotică în interpretare coral – instrumentală va beneficia de prezența Coralei bărbătească „Armonia” Orchestra folclorică „Muzica Divertis”
Orchestrație: Valeriu Cașcaval, Ion Croitor
Conducător artistic: Anton Slavici
Dirijor:
Arhid. Lect. Univ. Dr. Ion Iulian Dumitru
Spectacolul va avea loc la Centrul Cultural ,,Dacia”, Sala Valeria Peter Predescu.
29 aprilie 2018, Ora 19:00
Biletele se găsesc la casieria Centrului Cultural ,,Dacia.”
Preț bilet: 20 lei.",https://www.notabn.ro/concert-extraordinar-de-folclor-si-muzica-patriotica-in-interpretare-coral-instrumentala/,2020-03-06,About The Author
801,801,notabn.ro,Biblioteca Județeană „George Coșbuc” Bistrița-Năsăud le este recunoscătoare profesorilor voluntari!,"Încheierea celei de a doua ediții a proiectului „Vacanța la Bibliotecă – Fabrica de idei estivale” s-a făcut cu reunirea profesorilor și instructorilor voluntari care au susținut proiectul. Întâlnirea s-a desfășurat în Clubul Cultural „Coșbook” și a fost una deosebit de agreabilă. În prealabil, profesorii voluntari au vizitat expoziția lucrărilor realizate de copiii participanți la atelierele de desen și fotografie și au apreciat larga paletă de culori așternute pe hârtie sau pe fotografii de către copii. Mândru de reușita proiectului, managerul Bibliotecii Județene „George Coșbuc” Bistrița Năsăud, scriitorul Ioan Pintea, a ținut să le mulțumească tuturor celor prezenți pentru reușită.
„Vreau, în primul rând, să vă mulțumesc pentru că ați făcut un efort mai mult decât meritoriu pentru această perioadă de vacanță și v-ați rupt din timpul dumneavoastră foarte prețios și ați venit la Biblioteca Județeană. Este un gest rarisim, cred eu! Văzând ceea ce a scris presa, ascultând opinia cititorilor, opinia părinților, a copiilor și opinia colegilor mei, pot spune că implicarea dumneavoastră înseamnă foarte mult și pentru opinia publică, și pentru noi. Prin urmare, eu vă mulțumesc din suflet pentru că, de fapt, dumneavoastră ați fost motoarele acestei acțiuni culturale. Le mulțumesc și autorităților locale și școlilor din Maieru, Parva și Mureșenii Bârgăului, care au făcut posibilă prezența unor copii din aceste localități la activitățile noastre și suntem siguri că anul viitor vom lucra cu și mai mulți elevi de la școlile din județ. Îi mulțumesc în mod special d-nei Rodica Bădăluță, coordonatoarea acestui proiect.
Cei prezenți la întâlnirea de încheiere a proiectului „Vacanța la Bibliotecă – Fabrica de idei estivale” au primit câte un tricou, revista „Ipostaze” a Bibliotecii Județene și cărți din partea organizatorilor.
În finalul întâlnirii, coordonatoarea proiectului „Fabrica de idei estivale, bibliotecara Rodica Bădăluță a ținut să le mulțumească, atât profesorilor voluntari, cât și colegilor săi care s-au implicat în derularea acestuia. ,,Ați dovedit un adevărat profesionalism în tot ceea ce ați făcut pe parcursul proiectului, de care au beneficiat din plin copiii și pentru aceasta vă mulțumesc foarte mult. Sper ca și comunitatea bistrițeană să aprecieze ceea ce am făcut noi in această vară la Biblioteca Județeană „George Coșbuc” și de aceea le mulțumesc și colegilor care au sprijinit prin implicarea lor derularea proiectului: Elena Cojocaru, Florin Săsărman, Camil Hosu.
Satisfacția lucrului bine făcut se putea citi pe fețele tuturor voluntarilor care au susținut proiectul „Vacanța la Bibliotecă – Fabrica de idei estivale”, și vorbim aici de profesorii: Elena Cojocaru, Roxana Kovacs, Alina Tomi, Sorina Crina Peter, Mircea Peter, Lucreția Filipaș, Ana Maria Dragonici, Diana Morar, Oana Petra Baciu și Monica Artene, de instructorii Maria Nigel, Vasile Bodea, Elena Bodea, Adrian Gaurean și Ana Gabriela Adam, dar și de elevii Miclea Andreea, Berbecaru Ralph, Măierean Diana, Bodea Vasilica și Nadia Biriș.",https://www.notabn.ro/biblioteca-judeteana-george-cosbuc-bistrita-nasaud-le-este-recunoscatoare-profesorilor-voluntari/,2020-03-06,About The Author
802,802,notabn.ro,CSM CSU Oradea s-a calificat în finala Cupei României 2020,"Partida a început cu Watson, Richard, Fometescu, Markovic și Zekovic. Roș-albaștrii au marcat primele patru puncte însă adversarul a reacționat și a găsit soluții în ambele faze ale jocului. Dinamo Știința a fost mai combativă, mai prezentă la recuperare și mai eficientă în jocul colectiv. Bihorenii au fost greoi și mai mereu în urma adversarului. Bucureștenii au terminat primul sfert în avantaj, scor 20-19.
Sfertul al 2-lea a accentuat problemele în jocul CSM-ului. Acest lucru a fost speculat de elevii lui Tudor Costescu, mai mulți jucători ai formației din capitală având contribuții pe tabela de marcaj. Dinamo Știința s-a desprins la 34-27. Oradea a reacționat și s-a apropiat prin tripla lui Zekovic, însă reăriza s-a terminat cu o ratare a lui Richard și un coș pe sirenă înscris de oponent. Scorul la jumătatea partidei era de 39-34.
Repriza secundă a demarat cu un nivel de intensitate ridicat pentru roș-albaștri. Aceștia au fost lipsiți în continuare de inspirație la finalizare, astfel încât Dinamo Știința s-a desprins la zece lungimi. CSM-ul a avut o reacție în atac și a izbutit să revină, anulând întreg deficitul. Sean Barnette a înscris două libere cu care Oradea a venit la conducere, în timp ce Markovic a comis a 3-a greșeală personală. Diaconescu a egalat situația la 52, scor consemnat la intrarea în sfertul 4.
Richard a marcat cinci puncte în debutul secvenței decisive, iar Barnette l-a servit pe Broussard în spațiul de trei secunde pentru a desprinde CSM-ul la trei posesii. Nikola Markovic a comis a 4-a greșeală personală la jumătatea secvenței decisive, însă Sean Barnette a marcat un coș din mismatch. De notat că Oradea a jucat întreg sfertul decisiv cu Barnette la poziția 4, adică a utilizat o formulă scundă. Bucureștenii nu au renunțat, însă Giodan Watson a găsit o soluție pentru a menține CSM-ul în avantaj. Dinamo a replicat cu patru puncte și a strâns la o singură lungime cu 36 secunde rămase de jucat. Încă o acțiune a lui Watson a desprins Oradea la trei puncte cu 19 secunde pe timpul de joc.
Dragan Zekovic a totalizat 16 puncte, Aaron Broussard a adăugat 13 puncte, iar Nikola Markovic a terminat cu 12 puncte, 7 recuperări și 4 pase decisive pentru CSM CSU Oradea. Javon Masters a replicat cu 18 puncte, 5 recuperări, 4 pase decisive.
CSM CSU Oradea va disputa cea de-a 5-a finală de Cupa României din istorie, a 3-a în succesiune.",https://www.notabn.ro/csm-csu-oradea-s-a-calificat-in-finala-cupei-romaniei-2020/,2020-03-06,About The Author
803,803,notabn.ro,"Viteza de la ,,am o idee"" la ,,conduc o companie de milioane de euro"" este mai mare ca oricând","Autor: Andreea Paul
Banii cash există în abundență și ei caută ideile inovatoare de afaceri. Orice persoană poate să-și prezinte ideea, produsul sau serviciul în lume și să ceară finanțare prin cel puțin patru surse accesibile:
1. Crowdfunding
2. Venture Capital/Capitalurile de risc
3. Criptovalute și Ofertele inițiale de monede (ICO)
4. Fondurile suverane de investiții și mega-fonduri
Finanțarea poate veni sub forma unui împrumut, a unei investiții în capitaluri proprii, a unei recompense sau a unei achiziții avansate a produsului sau a serviciului propus. Crowdfunding-ul va ajunge la 300 de miliarde de dolari până în 2025
În anul 2017, volumul global al crowdfunding-ului, incluzând împrumutul “peer-to-peer”, s-a ridicat la 34 de miliarde de dolari. 375 de platforme crowdfunding au fost active anul trecut doar în America de Nord. Similar platformelor digitale, acestea au ritmuri de creștere cu două cifre. Astfel, crowdfunding-ul va ajunge la 300 de miliarde de dolari până în 2025, anunță Peter Diamandis unul dintre cei mai reputați specialiști în domeniu. ​Kickstarter, una dintre cele mai populare platforme de publicitate a ideilor noi de afaceri, finanțate prin crowdfunding, a lansat aproape 400 de mii de proiecte, susținute cu peste 3 miliarde de dolari adunati pe site și investiți. Pebble Time este cel mai de succes Kickstarter până în prezent – a strâns peste 20 de milioane de dolari în numai 37 de zile.
Idei românești au fost finanțate prin Kickstarter, chiar dacă au fost nevoite mai întâi să-și deschidă afacerea în SUA. Alternativa este deschiderea unei companii în UK sau mai simplu și necostisitor: un cont bancar în Germania și antreprenorii români au acces la platforma Kickstarter. ​Esențială este democratizarea accesului la capital prin crowdfunding, permițând oricărei persoane cu o idee bună, de oriunde din lume, să obțină banii necesari pentru a-și dezvolta proiectul. Record an de an în creșterea capitalurilor de risc. Investițiile în biotehnologie sau în inteligență artificială sunt extrem de atractive. ​În ultimele cinci decenii, capitalurile de risc au fost surse tradiționale de start în afaceri. Așa s-au născut branduri precum Apple, Google, Amazon sau Uber. ​Fondurile de capital de risc colectează bani de la persoane fizice, corporații și investitori instituționali (de exemplu, fonduri de pensii) și investesc acei bani în companii cu ritmuri de dezvoltare ridicată, prin achiziția unui pachet de acțiuni sau părți sociale. În funcție de stadiul companiei și de mărimea fondului, aceste investiții variază foarte mult, de la o sută de mii de dolari investiți în etapa de însămânțare a ideii de afaceri, la sute de milioane de dolari investiți pentru a susține societățile în plină ascensiune.
Creșterea globală a capitalurilor de risc este uluitoare. În 2017, s-au bătut noi recorduri în investițiile cu capital de risc: • În S.U.A., investițiile cu capital de risc au ajuns la 84 miliarde USD.
• În Asia, capitalurile de risc au bătut recorduri de 48 de miliarde de dolari.
• În UE, recordul se ridică la 19 miliarde de dolari. ​Acesti bani sunt investiti în companiile specializate în proiecte de inteligență artificială, în plină ascensiune, dublând astfel suma de la 6 miliarde dolari în 2016, la 12 miliarde dolari în 2017. În același timp, investițiile în biotehnologie cresc de la 12,2 miliarde USD în 2016, la 16,6 miliarde USD în 2017. Noi instrumente de finanțare prin blockchain: Criptovalute și ICO ​Noutatea surselor de finanțare apare pe scena formării capitalului prin ,,Oferta inițială a monedelor” sau ICO, un instrument de strângere de fonduri diferit de criptovalute, dar facilitat tot de tehnologia blockchain. ICO este o modalitate de a face crowdfunding prin emiterea de “token-uri” (monede) proprii, care pot fi apoi folosite pentru a valorifica valoarea sa în ecosistemul de start-upuri.
Token-urile au o utilitate clară într-o companie; de exemplu, ele pot fi folosite pentru a vota într-o piață a predicțiilor sau pot fi folosite ca titlu de garanție – pot reprezenta o cotă fracționară a unor bunuri imobile listate. Așadar, esența este să fii convingător și foarte bun îți a vinde viziunea ca investitorii să cumpere acele token-uri și să aduni capitalul de care ai nevoie pentru a-ți începe afacerea. ​Multe dintre aceste token-uri (monede) pot fi tranzacționate și schimbate cu monede mai mari. Acest lucru înseamnă că, dacă proiectul merge bine, moneda va crește în valoare, iar investitorii vor putea să le vândă pentru un profit mai bun. Cel mai mare avantaj pentru antreprenori ține de capitalul care întră în companie prin intermediul unui ICO, dar care nu se poate dilua, astfel investorii nu pot avea niciun control asupra companiei.
Există sute de companii celebre în întreaga lume care au avut o ascensiune rapidă prin fonduri obținute prin intermediul ICO. Potrivit Wall Street Journal, suma totală investită în ICO a crescut de la 6,6 miliarde de dolari în 2017, la 7,15 miliarde USD în prima jumătate a anului 2018 – în ciuda incertitudinilor și restricțiilor de reglementare în multe țări mari, cum ar fi China sau Coreea de Sud. Legislație favorabilă ICO-urilor în țările europene găsim în Elveția, Danemarca, Estonia, Slovenia și Georgia. România încă se gândește cum să le reglementeze și impoziteze. ​Filecoin, de exemplu, este o rețea de stocare de date descentralizată pe baza tehnologiei blockchain. Proiectul permite participanților în sistemul blockchain să-și împărtășească serverele și spațiul de stocare. Dacă lăsați pe cineva să-și stocheze datele pe serverul sau pe computerul dvs., primiți Filecoins și o recompensă. Proiectul Filecoin a strâns 257 milioane de dolari – 52 de milioane de dolari în prima rundă și 205,8 milioane de dolari în a doua rundă – în doar 30 de zile, din care 135 de milioane de dolari din această runda s-au strâns chiar din prima oră. ​Regele în rândul ICO-urilor este EOS, un concurent feroce al rețelei Ethereum, numit de unii „Ethereum pe steroizi”. EOS este una dintre cele mai populare criptomonede tranzacționate pe piață astăzi. Block.one, dezvoltatorul din spatele EOS, a colectat deja un record de 4 miliarde de dolari între 26 iunie 2017 – 1 iulie 2018. În această perioadă, EOS a vândut peste 900 milioane de token-uri ERC-20, în valoare de aproape 4 miliarde USD. Numărul de ICO pe trimestru a crescut de asemenea exponențial, de la o duzină în primul trimestru din 2017 la peste 100 în ultimul trimestru din 2017.
Asta nu înseamnă că nu pot și eșua start-up-urile finanțate prin ICO sau orice altă metodă de finanțare. Studiul Boston College care a analizat 4.003 ICO-uri lansate de la începutul anului 2017, cu o valoare cumulată de 12 miliarde de dolari, din care 56% au eșuat în primele 4 luni de la oferta inițială, susține Futurism. Fondurile suverane de investiții se orientează spre start-up-urile bazate pe noi tehnologii ​Când vine vorba de capitaluri disponibile, te uiți și la fondurile suverane de investiții (FSI), care dețin aproximativ 6.6 trilioane de dolari. Ele caută randamente foarte mari pentru investițiile proprii în start-up-uri.
La nivel global, în 2017, au avut loc 42 de tranzacții FSI în valoare de aproximativ 16,2 miliarde de dolari, potrivit Centrului de Cercetare al Laboratorului de Bunăstare Suverană de la Școala de Afaceri IE din Madrid.
​Cele 16 miliarde de dolari pălesc în fața inițiativei prințului adjunct al coroanei Arabiei Saudite care a lansat „Fondul Vision” cu un capital inițial de 100 de miliarde de dolari în septembrie 2016, când Mohammed bin Salman a zburat la Tokyo în căutarea unor mecanisme de diversificare a riscurilor țării sale dependente de veniturile din petrol, în viitor. Acolo s-a întâlnit cu Son, care i-a dat ideea de a înființa cel mai mare fond de investiții din istorie pentru a finanța noile idei tehnologice. În mai puțin de o oră, bin Salman a fost de acord să devină investitorul de temelie și își propune să înzecească acest fond în următorul deceniu. ,,Patruzeci și cinci de minute, 45 de miliarde de dolari”, a spus mai târziu Son la emisiunea David Rubenstein. ,,Un miliard de dolari pe minut.” ​La scurt timp, s-au alăturat și alții, precum compania de investiții Mubadala din Emiratele Arabe Unite și companii private precum Apple, Foxconn și Qualcomm.
​SoftBank, în mare parte dependent de un singur om în ceea ce privește tranzacțiile, a făcut aproximativ 100 de investiții în primul an, în valoare de 36 de miliarde de dolari, mai mult decât valoarea combinată a celor doi mari greuceni din Silicon Valley, Sequoia Capital și Silver Lake.
Fondul Vision de 100 de miliarde de dolari este doar ,,primul pas”, potrivit lui Son, care a spus că deja lucrează pentru crearea unui al doilea Fond Vision în următorii doi sau trei ani. ,,Vom extinde amploarea scalei”, a spus el lui Nikkei. ,,Fondurile Vision 2, 3 și 4 vor fi stabilite la fiecare doi sau trei ani”. „Creăm un mecanism care să mărească capacitatea de finanțare de la 10 trilioane de yeni, la 20 de trilioane de yeni, la 100 de miliarde de yeni”, a spus Son. 100 de trilioane de yeni sunt egale cu aproximativ 880 miliarde dolari, raportat la cursurile valutare actuale.
​Son a spus că SoftBank intenționează să investească în cel puțin 1.000 de companii de tehnologie, în domenii precum inteligența artificială și robotică în următorii 10 ani. SoftBank a investit deja într-o gamă largă de companii în acest an, inclusiv Brain Corp, Mailbox, Boston Dynamics, Improbabil, Nvidia, Slack, WeWork, OneWeb, Didi și Uber.
​Pentru antreprenori, trăim vremuri interesante. Nu mai există nicio scuză legată de penuria de capital. Oportunitățile de finanțare vă așteaptă pe site-urile de crowdfunding, capitaluri de risc, ICO sau FSI pentru a vă transforma cele mai năstrușnice idei tehnologice într-o afacere. Viteza de la ,,am o idee” la ,,conduc o companie de milioane de euro este mai mare ca oricând.”",https://www.notabn.ro/viteza-de-la-am-o-idee-la-conduc-o-companie-de-milioane-de-euro-este-mai-mare-ca-oricand/,2020-03-06,About The Author
804,804,notabn.ro,"""Devii răspunzător față de ceea ce ai îmblânzit""","Autor: Laura Andreea Martinescu
„Devii răspunzător de-a pururi față de ceea ce ai îmblânzit”, zise vulpea din „Micul prinț”.
Adevărul este că nu știu nici acum, la atâția ani distanță, ce înseamnă să fii un prof de succes cu toate trainingurile, cursurile de formare, proiectele implementate, cărțile citite sau premiile adunate.
Uneori ai impresia că le știi pe toate. Sau că poți trece cu ușurință peste fiecare situație. Și dacă ți se cântă în strună chiar crezi că ești ăl’ mai tare. La începutul acestui an școlar am fost pusă în dificultate, căci pentru prima dată în viața mea a trebuit să lucrez cu un copil diagnosticat cu sindromul down.
În prima oră zburau lucruri în jurul meu: liniar, creioane, carioci, penar, pixuri, caiet. Știam că este o problemă legată de adaptare și mi-am păstrat calmul – așa cum am putut. Am ieșit de acolo dărâmată. Nimeni nu te pregătește pentru așa ceva, deși toți experții în practica educațională urlă din toți rărunchii cuvinte ca „integrare” și „remediere”, terapii alternative și alte floricele pe care ți le servesc niște firme fantomă de prestare servicii educaționale, gen ProEuro-Cons, contra cost din buzunarul propriu și degeaba – că nu vin ăia la cursuri și te trezești cu diplomul înfoliat, banii luați, experiență ioc!
Fustrarea combinată cu neputința momentului m-a transformat într-o bombă cu ceas pentru cei care au intrat în contact cu mine în zilele respective. Mno, îmi pare rău. A urmat un șir de nopți nedormite și insomnii, căci pe „ai tăi” îi porți cu tine peste tot. Nu îi lași la ieșirea din școală. Nu ai cum. Chiar dacă vrei asta și ți-o repeți zilnic. Plus că situația este tranșantă: alegi să-l ignori un an întreg, schimbând clasa în anul următor sau încerci, prin orice manieră posibilă, să-l duci cu tine.
Nu știu ce am făcut. Sau cum am făcut. Sau ce s-a întâmplat. Știu doar că zilele acestea am reușit să învățăm cifrele romane până la zece colorându-le, am diferențiat izvoarele istorice nescrise de celelalte prin imagini sugestive și ne amuzăm zâmbindu-ne reciproc în timpul orei. Și pentru că stăm unul lângă celălalt ținându-mi mâna pe bancă, din neant, dacă sunt cuminte, primesc o strângere caldă și văd niște ochi luminoși. Nu știu cât poți pătrunde în întuneric și când ți se taie firul, dar știu sigur că în lumea mea, pentru o clipă, m-am simțit cea mai de succes. Am zis! 🙂",https://www.notabn.ro/devii-raspunzator-fata-de-ceea-ce-ai-imblanzit/,2020-03-06,About The Author
805,805,notabn.ro,Episcopul Macarie în Norvegia: „Care este prima condiție pentru a fi fericiți?”,"PS Episcop Macarie: „Care este prima condiție pentru a fi fericiți?”
Preasfințitul Părinte Episcop Macarie Drăgoi al Episcopiei Ortodoxe Române a Europei de Nord s-a aflat în zilele de 19-21 ianuarie 2019 în vizită pastorală la românii de pe coasta de vest a Norvegiei.
Duminică, 20 ianuarie, Părintele Episcop Macarie a săvârșit Sfânta Liturghie la Haugesund în noua biserică românească proprie cu hramul Sfinții Macarie cel Mare și Macarie Alexandrinul. Cu acest prilej, a binecuvântat și a felicitat pe preotul paroh Valeriu Dumitru Chiorbeja dimpreună cu enoriașii pentru finalizarea lucrărilor de restaurare a lăcașului care va fi târnosit în cursul acestui an și a sfințit primul clopot al acestei noi biserici.
În cuvântul de învățătură, Preasfințitul Macarie s-a axat pe un episod din Pateric desprins din viața Sfântului Macarie cel Mare. „Ne spune Patericul că, trecând Avva Macarie cu frații pe lângă un copil cu mama sa, îl aud pe acesta spunând: mamă, un bogat mă iubește, dar eu îl urăsc pe el, și un sărac mă urăște, dar eu îl iubesc pe el. Și Avva, auzind acest cuvânt, rămâne uimit. Solicitat să explice ce anume i-a atras atenția la această replică aparent fără noimă, Marele Macarie a arătat: cu adevărat, Dumnezeul nostru este ca un om bogat care ne iubește, dar noi, în schimb, nu-L ascultăm. În schimb, vrăjmașul nostru, diavolul, este sărac și ne urăște pe noi, dar noi iubim necurăția lui.”
Așadar, a tâlcuit Preasfințitul Macarie, Sfântul Macarie cel Mare a găsit în ce a spus copilașul, întâmplător, definiția condiției noastre de urmași ai lui Adam cel alungat din Rai. „Oare nu aceasta este însăși condiția noastră? Suntem datori să ne întrebăm dacă nu cumva râvnim și iubim și suntem atrași mai degrabă de lucrurile întunericului și de toate surogatele și momelile celui viclean, decât de Împărăția Cerurilor a Dumnezeului Celui Viu? Chiar și noi, cei care ne spunem creștini, deseori descoperim că avem tragere de inimă mai degrabă către cele ale deșertăciunii decât către cele duhovnicești, către cele ce țin de veșnicie. De pildă, mult mai ușor facem „priveghere de toată noaptea” pierzând nopțile la calculator pentru filme sau jocuri, decât stând în biserică la vecernie sau utrenie sau la Liturghie. Mult mai ușor ne ostenim pentru a face un pas înainte în carieră sau în a face mai mulți bani, dar mult mai greu ne este să progresăm duhovnicește, să ne biruim slăbiciunile și să ne împodobim sufletul cu virtuți. Cum putem deveni asemenea Sfinților Macarie care poartă numele fericirii? Care este prima condiție pentru a fi fericiți? Având revelația propriei sărăcii spirituale, conștientizând starea noastră de fii risipitori, care trecem cu vederea moștenirea părintească pentru roșcovele lumii acesteia, într-un cuvânt: Trezindu-ne la realitate! Însuși Mântuitorul ne-a făgăduit că fericiți sunt cei săraci cu duhul, căci a lor e împărăția cerurilor.”
Duminică seara, Preasfințitul Macarie a botezat doi copilași în parohia românească din orașul norvegian Stavanger și a săvârșit Taina Sfântului Maslu împreună cu preoții Cristian Silviu Comănescu și Mihai Liculescu.",https://www.notabn.ro/episcopul-macarie-in-norvegia-care-este-prima-conditie-pentru-a-fi-fericiti/,2020-03-06,About The Author
806,806,notabn.ro,"Președintele PNL, Ludovic Orban: „E inadmisibil ce au făcut cu tronsonul Lugoj - Deva, e ceva strigător la cer”","Preşedintele PNL, Ludovic Orban, a declarat, sâmbătă, la Hunedoara, că românii ar trebui să uite de autostrada Sibiu – Piteşti, reproşând guvernanţilor că tronsonul Lugoj-Deva ar fi trebuit să fie gata acum 4 ani.
„E inadmisibil ce au făcut cu tronsonul Lugoj – Deva, e ceva strigător la cer. Eu nu înţeleg cum au reuşit să blocheze într-un asemenea hal proiectele astea. Tronsonul trebuia să fie gata în 2014 – 2015. Suntem în anul 2018 şi nu s-a reuşit legătura aceasta. Sibiu – Piteşti (autostrada – n.r.), uitaţi! Vă spun de acum: nu vor fi realizate trosoanele autostrăzii Sibiu – Piteşti în actualul exerciţiu bugetar pentru că nu au respectat câteva condiţii ale Comisiei Europene. Corina Creţu, comisarul lor, membru PSD, a spus cu subiect şi predicat. Nu au luat acord de mediu pe cele cinci tronsoane. Nu au respectat condiţiile solicitate de consultanţii Comisiei Europene, referitoare la reactualizarea studiului de fezabilitate, au schimbat procedura de licitaţie, care încalcă normele europene în materie de achiziţii publice. În actualul exerciţiu financiar nu cred că vom face nicio tragere pe niciun tronson, ceea ce este o crimă împotriva dezvoltării economice a României”, a spus preşedintele PNL.
Potrivit liderului PNL, închderea Coridorului IV Pan-european ar fi trebuit să fie obligatorie pentru fructificarea avanatajului strategic pe care îl are România, mai ales pentru că are ieşire la Marea Neagră. „Noi nu suntem în stare să legăm Portul Constanţa de reţeaua de transport europeană nici pe profil de autostradă, nici pe profil feroviar şi nici pe fluvial”, a mai spus Orban.",https://www.notabn.ro/presedintele-pnl-ludovic-orban-e-inadmisibil-ce-au-facut-cu-tronsonul-lugoj-deva-e-ceva-strigator-la-cer/,2020-03-06,About The Author
807,807,notabn.ro,Atenţie şoferi când parcați. Parcările pe mai multe străzi din Bistrița sunt cu plata pe oră. Vezi list,"Primăria municipiului Bistriţa reaminteşte faptul că la 1 ianuarie 2018 a intrat în vigoare Hotărârea nr. 141 / 26.10.2017 a Consiliului Local al municipiului Bistriţa privind aprobarea regulamentelor pentru administrarea parcărilor, cu plată şi de reşedinţă, amenajate în municipiul Bistriţa.
Prin hotărârea menţionată s-au aprobat şi tarifele de bază pentru utilizarea parcărilor cu plată, prevăzute în anexa nr. 2 la prezenta hotărâre, de către deţinătorii de autovehicule, după cum urmează:
a) pentru 30 minute: 1 leu;
b) pentru 1 oră: 2 lei;
c) prin transmitere SMS: 0,35 euro + TVA/oră, din care se virează Primăriei municipiului Bistrița 1,35 lei/SMS;
d) pentru 1 zi: 15 lei;
e) abonament de parcare: lunar = 70 lei, trimestrial = 180 lei, semestrial = 250 lei, anual = 480 lei. Persoanele care dețin în proprietate un autoturism electric beneficiază de acordarea unui abonament de parcare gratuit;
f) contract de rezervare, doar pentru instituțiile bancare și alte instituții sau persoane juridice care, în vederea desfășurării activității, conform legii speciale de funcționare, au dreptul/ obligația de a deține locuri de parcare, un loc pentru fiecare sediu al instituției: 1.200 lei /an.",https://www.notabn.ro/atentie-soferi-cand-parcati-parcarile-pe-mai-multe-strazi-din-bistrita-sunt-cu-plata-pe-ora-vezi-list/,2020-03-06,About The Author
808,808,notabn.ro,"Actorul Ion Caramitru: ,,Sunt solidar cu cei care au suferit nevinovaţi la mitingul din Piaţa Victoriei""","Preşedintele UNITER, actorul Ion Caramitru, directorul TNB, afirmă că este ,,profund şocat de ceea ce s-a întâmplat pe data de 10 August în faţa Guvernului României” şi că se simte ,,solidar cu cei care au suferit nevinovaţi” la mitingul din Piaţa Victoriei.
,,Sunt profund şocat de ceea ce s-a întâmplat vineri 10 August în faţa Guvernului României. În dimineaţa acelei zile am zburat spre Elveţia pentru a susţine, a doua zi, un spectacol poetic în faţa românilor din Lucerna şi împrejurimi. Am putut vedea, pe internet, tot ce s-a petrecut în Piaţă”, afirmă Caramitru într-o declaraţie transmisă AGERPRES.
El se declară ,,solidar cu cei care au suferit nevinovaţi” la mitingul din Piaţa Victoriei.
,,Am trăit practic acelaşi şoc pe care l-am avut la Chişinău privind la televizor ce se petrecea la Bucureşti în 1990, când în 13-15 Iunie minerii făceau legea în Capitală. Şi atunci, ca şi acum, am ajuns la Bucureşti prea târziu pentru a mai întreprinde ceva. Şi atunci, ca şi acum, am simţit că parcă un blestem ne însoţeşte, că nu ne vom putea rupe niciodată de umbra zâmbitoare a lui Iliescu. Declar public că mă simt solidar cu cei care au suferit nevinovaţi, că moralmente am fost şi eu în piaţă vineri 10 August 2018 aspirând gaze lacrimogene şi încasând lovituri de baston alături de fiii mei şi de toţi oamenii maltrataţi acolo. Oameni nevinovaţi şi demni de condiţia lor de cetăţeni ai unui stat de drept”, mai spune Caramitru.",https://www.notabn.ro/actorul-ion-caramitru-sunt-solidar-cu-cei-care-au-suferit-nevinovati-la-mitingul-din-piata-victoriei/,2020-03-06,About The Author
809,809,notabn.ro,Traian Băsescu: „Doi rătăciţi prin Europa înfiaţi de maşina de propagandă a Moscovei”,"Traian Băsescu a declarat că Liviu Dragnea şi Viktor Orban sunt doi politicieni „rătăciţi prin Europa” care, prin sfidarea Summitului de la Sibiu, speră să primească mai multă atenţie la reuniunea de joi a liderilor europeni.
”Cu ocazia summitului informal de la Sibiu, doi politicieni au decis să sfideze evenimentul, fiecare în felul său, dar având aceeaşi motivaţie şi anume faptul că europenii îi detestă şi îi consideră nefrecventabili.
Liviu Dragnea, dispreţuit de europeni pentru că nu respectă cutuma retragerii din prima linie a politicii când are o condamnare, dar şi pentru laşitatea cu care încearcă modificarea legislaţiei penale pentru a servi intereselor sale personale. În schimb, din dorinţa de a arăta europenilor că este viabil din punct de vedere politic în România, nefericitul a pus de un miting al PSD la Iaşi, unde aduce zeci de mii de oameni, cărându-i cu autobuzele din toată Moldova.
Viktor Orban, care face o politica favorabilă Moscovei de slăbire a coeziunii Uniunii Europene şi care din acest motiv nu are acces la summitul PPE (dar va participa la Consiliul European), a pus de o vizită în ungurime, pentru a pune la cale utilizarea UDMR în favoarea FIDESZ la alegerile din 26 mai.
Prin isprăvile lor penibile, şi Liviu Dragnea şi Victor Orban speră să primească mai multă atenţie decât evenimentul informal de la Sibiu. Vor avea un eşec. .
Cu siguranţă, nu cu politicieni agresiv-antieuropeni ca Dragnea şi Orban, amândoi părând a fi înfiaţi de maşinăria de propagandă a Moscovei, se va construi viitorul Uniunii Europene”, a menţionat fostul preşedinte Traian Băsescu .",https://www.notabn.ro/traian-basescu-doi-rataciti-prin-europa-infiati-de-masina-de-propaganda-a-moscovei/,2020-03-06,About The Author
810,810,notabn.ro,Nevăzători şi văzători toţi avem nevoie de Christos,"Autor: Wilhelm Danca
Nevăzători și văzători au fost dintotdeauna. Dar oare cine vede mai bine? Cine are privirea mai bună astfel încât să ajungă cu ușurință la lucrurile care contează? Nevăzătorii se împart în cel puțin două categorii. Unii nu văd lucrurile exterioare, iar alții nu văd lucrurile esențiale. Însă pot fi unii care suferă de nevederea atât a lumii interioare, cât și a lumii exterioare.
Au existat nevăzători și văzători în vremea lui Isus. Dar, atunci, nevăzătorii biologici erau mai mulți decât cei din zilele noastre. Acest fapt are mai multe cauze. Printre altele, precaritatea instrumentelor și a tehnicilor de vindecare. Absența condițiilor de igienă și de tratament în caz de boală, discriminarea socială și marginalizarea religioasă. În Ierihonul din timpul lui Isus orbul din naștere era considerat vinovat pentru că participa prin boala lui la păcatele generațiilor anterioare.
Nevăzători și văzători există și în zilele noastre. Dar nevăzătorii lucrurilor esențiale sunt mai mulți decât nevăzătorii biologici. Această situație se explică, printre altele, prin dezinteresul crescând față de nevoia de a educa privirea interioară. Complăcerea multora dintre semenii noștri în a duce o viață inundată de banalități și de lucruri mărunte. Numărul tot mai mic al iubitorilor de artă, de lectură, de muzică clasică sau sacră etc. Bisericile care se golesc pe zi ce trece. Lipsa de apetit pentru celebrările liturgice și participarea din ce în ce tot mai mică a credincioșilor catolici, ca să nu mai vorbim de cei ortodocși, la viața sacramentală.
Neîndoielnic, cauzele orbirii spirituale pot fi chiar credincioșii care vin la Biserică sau/și preoții care slujesc sfintele taine. Aceștia ar trebui să fie indicatoare spre Christos, fascicole de lumină care să-i ajute pe alții să vadă Lumina. Dar, în realitate, devin un fel de paravane care ocultează manifestarea milostivirii divine.
Despre aceste aspecte, dar și altele, am vorbit astăzi, duminică, 28 octombrie 2018, în catedrala sf. Iosif din București la liturghia de la 12.15.",https://www.notabn.ro/nevazatori-si-vazatori-toti-avem-nevoie-de-christos/,2020-03-06,About The Author
811,811,notabn.ro,"Înainte de moțiunea de cenzură, Dăncilă promite bani parlamentarilor PSD. Daniel Suciu nu se lasă mai prejos","Marți, Viorica Dăncilă a fost înregistrată în timp ce le spunea parlamentarilor PSD de ce nu trebuie să treacă moțiunea de cenzură și ce se poate întâmpla dacă aceasta trece. În înregistrarea audio, intrată în posesia jurnaliștilor de la Newsweek România, Dăncilă le promite bani parlamentarilor partidului de guvernământ, dacă moțiunea nu trece, lucru întărit și de vicepremierul Daniel Suciu: ,„Vreau ca toți care nu au plecat și nu au cedat și nu s-au lăsat păcăliți, vreau să simtă că votul lor contează. Vreau, ca în special, în special, atunci când discutăm, de exemplu, de proiectul de buget pe anul viitor, vreau ca ai mei colegi deputați pentru județele lor să aibă un cuvânt de spus. Și eu sunt garanția că lucrurile se întâmplă (…)”.
Acești bani promiși parlamentarilor PSD pentru localitățile de unde provin ar urma să fie dați prin ordonanță de urgență vineri, dacă guvernul va rezista moțiunii de cenzură.
Premierul le-a mai spus parlamentarilor puterii, conform înregistrării care circulă deja în mass-media naționale, că miza moțiunii o reprezintă, de fapt, dosarele, secția specială și numirea procurorilor, lăsând să se înțeleagă că, în cazul în care moțiunea trece, unii aleși de la actuala putere ar putea avea probleme în justiție: ,,Mizele sunt legate de dosare, de secția specială, de numirea procurorilor. Sper că nu vreți să ne întoarcem… și mulți din această sală știu la ce m-am referit. De fapt, asta este miza. Nu vă imaginați că au ca și miză ocupare unor posturi de miniștri pentru care nu au nici un program. Ce să pună în loc? Ce să facă?”, a spus Dăncilă.",https://www.notabn.ro/inainte-de-motiunea-de-cenzura-dancila-promite-bani-parlamentarilor-psd-daniel-suciu-nu-se-lasa-mai-prejos/,2020-03-06,About The Author
812,812,notabn.ro,A fost lansată licitația pentru Metrou și Tren Metropolitan la Cluj-Napoca,"A fost publicata in SICAP ( Sistemul Informatic Colaborativ pentru Achizitii Publice) licitatia pentru Servicii de elaborare Studii de Pre-Fezabilitate, Fezabilitate, impact asupra mediului şi evaluarea strategică adecvată pentru obiectivul de investiţii „Tren Metropolitan Gilău – Floreşti – Cluj-Napoca – Baciu – Apahida – Jucu – Bonţida”- etapa I a sistemului de transport metropolitan rapid Cluj : Magistrala I de Metrou şi Tren Metropolitan, inclusiv legătura dintre acestea și a studiilor conexe viitoarelor obiective de investiții.
Termen de depunere a ofertelor: 1 iulie 2019, ora 15.
Valoarea estimata: 46.440.000 lei fara TVA
Acest proiect de investiții reprezintă un pas semnificativ pentru dezvoltarea socio-economică a zonei metropolitane Cluj-Napoca și are ca obiectiv asigurarea unor servicii de mobilitate de calitate ridicată pentru populația zonei metropolitane, precum și un transport eficient înspre și dinspre Cluj-Napoca.
Proiectul de investiții va fi realizat în două etape:
În prima etapă va fi realizat Trenul Metropolitan pe infrastructura actuală. În această fază va fi implementat un sistem de transport rapid care va acoperi întregul coridor feroviar cuprins între halta Nădășelu și stația de la Bonțida, pe o lungime de aproximativ 43 de km.
Punctele de oprire actuale vor rămâne aceleași și se propune adăugarea unor noi stații de oprire în zonele: Baciu, Tetarom pe str. Tăietura Turcului și la podul Ira pe str. Aurel Vlaicu.
Pentru fiecare punct de oprire se vor analiza facilitățile disponibile pentru călători: bănci, zone de așteptare, toalete, puncte de procurare a biletelor (automate/case), etc. De asemenea se va analiza disponibilitatea parcărilor de mici dimensiuni și se va realiza conectivitatea cu transportul public local la fiecare punct de oprire.
În cea de a doua etapă va fi realizat metroul pe axa vest-centru-est care urmărește să deservească principalele puncte de interes pornind din Gilău până la podul Ira, pe o lungime de aproximativ 16 km. Proiectul va avea două părți.
În prima parte se va realiza legătura dintre comuna Florești și Podul Ira pe următorul traseu propus: zona de sud a comunei Florești – viitorul spital regional de urgență – centrul comercial Vivo – cartierul Mănăștur – centrul orașului Cluj-Napoca și zona de est a orașului, respectiv zona Aurel Vlaicu/Podul Ira.
Pentru zona din afara orașului se va studia posibilitatea realizării metroului suprateran, iar de la intrarea în Cluj-Napoca acesta urmând a fi realizat în subteran.
A doua etapă a realizării metroului vizează crearea legăturii dintre comunele Florești și Gilău.
Până la implementarea celei de a doua etape, conectivitatea dintre Gilău și Florești va fi asigurată prin autobuze care vor deservi această zonă în vederea asigurării accesului oamenilor la metrou. De asemenea, va fi asigurată prin autobuze legătura dintre Gilău și Nădășelu pentru cei care doresc să folosească trenul metropolitan.",https://www.notabn.ro/a-fost-lansata-licitatia-pentru-metrou-si-tren-metropolitan-la-cluj-napoca/,2020-03-06,About The Author
813,813,notabn.ro,"Ziua Naţională a României, sărbătorită la Varşovia","Miercuri, 28 noiembrie a.c., Ambasada României şi Institutul Cultural Român de la Varşovia, în colaborare cu Consiliul Judeţean Bistriţa-Năsăud, Centrul Judeţean pentru Cultură Bistriţa-Năsăud şi Societatea de Concerte, organizează un concert simfonic extraordinar, dedicat Zilei Naţionale a României şi sărbătoririi Centenarului Marii Uniri. Concertul va fi susţinut de Noua Orchestră Transilvană şi de Filarmonica de Stat din Oradea şi va avea loc la Filarmonica Naţională din Varşovia. Evenimentul se desfăşoară sub Înaltul Patronaj al Preşedintelui României.
Programul concertului va include piese excepţionale din creaţia unor compozitori de marcă români şi polonezi: Doru Popovici, Constantin Silvestri, George Enescu, Constantin Dimitrescu, Fryderyk Chopin, Tiberiu Brediceanu, Grigoraş Dinicu, Petre Elinescu, Sabin Păutza, Violeta Dinescu. La pupitrul dirijoral se va afla Romeo Rîmbu, solişti fiind Simina Croitoru – vioară, Sorin Petrescu – pian, Doru Roman – percuţie, Gavril Ţărmure – voce.
Totodată, în spaţiul interior al Filarmonicii vor fi expuse fotografii de epocă şi documente diplomatice, reunite în expoziţia foto-documentară Un centenar al Alianţei. Diplomaţia româno-poloneză 1918-1939, pregătită de ICR Varşovia în colaborare cu Ministerele Afacerilor Externe român şi polonez. Planşele expoziţiei cuprind peste o sută de imagini şi documente diplomatice de arhivă din perioada 1918-1939, printre care: vizita regelui Ferdinand la Varşovia şi a mareşalului Pilsudski la Bucureşti şi Sinaia şi articole de presă referitoare la aceste momente, scrisoarea primului ministru polonez, Ignacy Paderewski, prin care solicita primului ministru român I. C. Brătianu recunoaşterea de către România a statului polonez (decembrie 1918), Convenţia de Alianţă Defensivă (1921) şi Tratatul de garanţie româno-polon (1926). Expoziţia foto-documentară Un centenar al Alianţei. Diplomaţia româno-poloneză 1918-1939 a fost concepută sub egida Centenarului fiind, totodată, un preambul la marcarea a 100 de ani de diplomaţie româno-polonă (2019).
Concertul de la Varşovia va fi urmat de o recepţie oferită de Ambasada României.",https://www.notabn.ro/ziua-nationala-a-romaniei-sarbatorita-la-varsovia/,2020-03-06,About The Author
814,814,notabn.ro,Klaus Iohannis: Un referendum poate să fie eventual finalul acestei dezbateri,"În urma întâlnirii cu delegația Comisiei de la Veneția, președintele Klaus Iohannis, a făcut o serie de declarații față de situația din justiție și decizia în cazul șefei DNA, Laura Codruța Kovesi. Iată dialogul președintelui cu reprezentanții presei.
Jurnalist: Domnule Președinte, legat de subiectul fierbinte al acestor zile, s-a publicat motivarea deciziei Curții Constituționale. Ați apucat să o citiți? Ce ați înțeles din ea?
Președintele României, domnul Klaus Iohannis: Am citit motivarea deciziei Curții. Ca să nu apară așa o confuzie în spațiul public, eu am spus de prima dată când m-ați întrebat că voi citi această motivare până când o înțeleg foarte bine, deci mai avem un pic de citit. Însă, citind această motivare, au apărut câteva lucruri pe care pot să vi le comunic și astăzi, câteva chestiuni care m-au făcut să evaluez anumite demersuri într-o nouă lumină.
Deci două chestiuni, trei aș sublinia după o primă citire foarte atentă a deciziei și a motivării. Vreau să spun din capul locului că în această etapă, recunosc că motivarea aduce la suprafață mai multe întrebări decât clarificări, dar o aprofundare ulterioară ne duce mai aproape de adevăr. Vom vedea!
Dați-mi voie să o iau un pic de la început. Evident ca toată dezbaterea a pornit în jurul luptei anticorupție și atunci, sigur, se pune întrebarea legitimă: dacă atâția politicieni sunt nemulțumiți cu lupta anticorupție, dacă au fost atâtea discuții mai este nevoie de lupta anticorupție în România? Aici răspunsul meu este ferm și clar: România are nevoie de lupta anticorupție, ea trebuie dusă cu toată fermitatea și românii trebuie să aibă încredere că aceasta este o luptă dreaptă. Sigur, au fost aduse unele exemple unde poate procedurile au fost discutabile, unde poate lucrurile nu au mers așa, cum se zice, ca la carte. Dar aceste chestiuni sunt în analiză, sunt în rezolvare și mii și mii de alte cazuri merg înainte și lupta anticorupție este un succes în România.
Deci aici sunt foarte ferm, foarte clar – lupta anticorupție merge mai departe.
Doi, abordarea politică. Putem să constatăm destul de ușor că PSD încearcă de o bună vreme încoace să amputeze puterile Președintelui. Atenție! Un partid, PSD, încearcă să amputeze puterile Președintelui României.
De ce? Fiindcă Președintele României, actualul Președinte al României, evident că are în multe privințe altă părere decât majoritatea pesedistă din Parlament. Am văzut această dorință, prima dată vă amintiți probabil când s-a modificat legea ANCOM, unde președintele a fost scos din procedura de numire a Președintelui ANCOM. A continuat discuția chiar când s-au discutat legile justiției, unde puterea președintelui a fost diminuată față de situația anterioară din legile care au fost în vigoare.
Și atunci se pune întrebarea: nu cumva aceste legi au fost modificate și pentru a diminua puterea Președintelui? Deci este clar că PSD încearcă cu toate mijloacele de care dispune să diminueze puterea Președintelui.
Din păcate, din păcate, decizia Curții Constituționale vine exact în aceeași linie și în aceeași logică de diminuare a rolului Președintelui în procedura de demitere a unui înalt procuror. Și de aici apar întrebările.
Dacă citim motivarea, se pune întrebarea: care mai este statutul procurorilor în România? După această decizie mai sunt procurorii independenți, așa cum ni-i dorim ca să fie eficienți, de exemplu, în lupta anticorupție? Sau sunt duși procurorii mai degrabă în subordinea ministrului justiției decât sub autoritatea ministrului justiției, așa cum scrie în Constituție? Este o întrebare la care trebuie să răspundem.
O altă întrebare care, evident, se pune în același context: avem un nou super-ministru al justiției? Avem un nou super-ministru al justiției care decide și Președintele execută?! Fără să se țină seama de avizul CSM?
De unde vine următoarea întrebare: ce mai este CSM? Cum poate CSM să-și îndeplinească rolul principal pe care îl are, conform Constituției, de garantare a independenței justiției, dacă CSM nici nu mai contează în procedura de demitere a unui procuror, a unui procuror-șef.
Iată întrebări la care, încet, încet trebuie să înceapă să răspundă și unii, și alții. Sunt întrebări care trebuie să primească un răspuns după o dezbatere publică, clară, sănătoasă, extinsă și eu sunt dispus să pun aceste întrebări într-o dezbatere publică.
Jurnalist: Într-un referendum, eventual?
Președintele României, domnul Klaus Iohannis: Un referendum poate să fie eventual finalul, la finalul unei astfel de dezbateri. Am văzut, din nefericire, ce lucruri discutabile pot ieși dintr-o dezbatere prost condusă și netransparentă cum a fost dezbaterea pe legile justiției din parlament. Așa ceva mai mult încurcă lucrurile decât să le clarifice.
Nu! Este nevoie de o dezbatere largă, este nevoie de o discuție cu toți, absolut toți actorii interesați și poate este nevoie, sigur, la sfârșit, ca poporul român să-și spună părerea. Poate este nevoie de clarificări în Constituție chiar.
Poate este nevoie de o clarificare în Constituție, poate trebuie să gândim dacă lucrurile, arhitectura statului este bine gândită sau dacă trebuie introduse noi mecanisme care ne garantează că nu ne îndepărtăm de la valorile democratice, poate este nevoie să discutăm ce fel de persoane pot fi chemate la conducerea statului, poate revenim la discuția pe care am pornit-o în toamna lui 2016 și de atunci lucrurile au fost interpretate în fel și chip.
Jurnalist: (…) CCR sau a unei părți din CCR cu PSD pentru amputarea acestor atribuții ale președintelui despre care vorbeați?
Președintele României, domnul Klaus Iohannis: Nu aș merge până acolo. Constat însă, este evident că această decizie vine exact în linia PSD, prin care încearcă să amputeze din puterile președintelui.
Jurnalist: Și, juridic vorbind, mai aveți vreo posibilitate să cereți aceste lămuriri de care vorbeați Curții? Strict juridic, legal.
Președintele României, domnul Klaus Iohannis: Care sunt pașii juridici urmează să vă lămuresc atunci când, împreună cu juriștii din administrație, ajungem la o concluzie. Trebuie să înțelegeți că aici nu este vorba de o speță simplă, este vorba de o speță foarte complicată, este vorba de o speță care cu siguranță va avea influențe asupra felului cum funcționează statul român în continuare și cum interpretăm arhitectura statului în continuare.
Nu putem să facem greșeala să aplicăm mecanic anumite lucruri, fiindcă riscul foarte mare care apare aici este să ne găsim într-o situație de formă fără fond. Noi nu avem nevoie de o construcție a statului care este formă fără fond, noi avem nevoie de un fond puternic, avem nevoie de un stat puternic și pentru a avea un stat puternic trebuie să găsim răspunsurile noastre, ale românilor, la aceste întrebări.
Jurnalist: Spuneți-ne, domnule Președinte, dacă se poate separa, puteți separa cele două probleme despre care ați vorbit? Decizia Curții, acolo scrie clar: președintele semnează revocarea șefei DNA. Puteți să faceți această separație?
Președintele României, domnul Klaus Iohannis: Această separație tocmai am făcut-o. Motivarea foarte amplă scrisă de Curtea Constituțională ne dă câteva indicații, ne ridică câteva probleme. Nu putem să facem următorul pas până nu ne clarificăm ce anume ni se transmite în această motivare.
Jurnalist: Semnați decretul de revocare, domnule Președinte? (…) cei de la PSD spuneau că este un demers posibil în acest context, în acest moment?
Președintele României, domnul Klaus Iohannis: Cred că se grăbesc un pic pesediștii. Eu nici nu am afirmat în vreun fel ce voi face în perioada imediat următoare, decât să citesc cu atenție decizia și motivarea, și să văd cum putem să formulăm demersuri care ne dau răspunsuri pertinente la întrebările care apar de acolo. Ah, sigur, unii politicieni s-au grăbit să dea în spațiul public cu suspendarea.
Repet, nu va exista nicio suspendare, fiindcă nu există niciun temei pentru suspendare, iar, dacă unii pesediști se trezesc vorbind de suspendare, doar așa, să pară mai interesanți la televizor, este problema dumnealor.
Jurnalist: Există un orizont de timp în ceea ce privește decizia dumneavoastră privind eventuala revocare a Laurei Codruța Kövesi?
Președintele României, domnul Klaus Iohannis: Acum, sigur, este nevoie să reacționez într-un timp rezonabil, nu putem să stăm, de exemplu, până în decembrie. Dar nu cred că cineva serios așteaptă de la mine să aplic mecanic o decizie într-o zi sau două. Repet, nu-mi doresc să ajungem într-un stat care se bazează pe o formă fără fond, ci doresc, dacă aceste teme acum au apărut, să avem o dezbatere, să avem o discuție, să ne lămurim înainte să facem un pas.
Jurnalist: O decizie a CCR este obligatorie și imediată, domnule președinte.
Jurnalist: Vă întrebam dacă demisia șefei DNA este o opțiune, domnule președinte, în acest moment și dacă ați discutat cu Laura Codruța Kövesi.
Președintele României, domnul Klaus Iohannis: Nu am discutat această chestiune și asta n-ar depinde de mine. Deci nu puteți să-mi puneți mie această întrebare.
Jurnalist: Dar credeți că ar detensiona situația, ar face această dezbatere publică despre care vorbiți mai ușoară?
Președintele României, domnul Klaus Iohannis: În mod paradoxal, nu, fiindcă întrebările au fost puse, lucrurile au fost scrise într-o motivare a deciziei CCR și ele trebuie să primească un răspuns. Nu putem să stăm și să ne întrebăm: bun, și acum ce-i cu procurorii? Ce-i cu lupta anticorupție? Nu, lupta anticorupție trebuie să continue, procurorii trebuie să fie independenți, în niciun caz nu pot fi controlați politic, nu putem să avem un super ministru care dictează Președintelui ce să facă. Deci aceste lucruri sunt foarte importante de lămurit, altfel rămânem cu o incertitudine care agravează lucrurile în loc să le lămurească.
Jurnalist: Dar dacă o decizie a Curții este imediată și obligatorie, ce le spuneți celor care vă spun că încălcați Constituția cu cât trece timpul?
Președintele României, domnul Klaus Iohannis: Eu nu încalc Constituția, eu veghez la aplicarea Constituției.
Jurnalist: (…) niște declarații la adresa procurorilor care au fost interpretate ca amenințări chiar de asociații de procurori și de magistrați, au cerut CSM să intervină în acest caz. Dumneavoastră ați auzit aceste declarații, cum le comentați?
Președintele României, domnul Klaus Iohannis: Păi, pe bună dreptate, s-au revoltat magistrații. Adică, cum se trezește un politician, care mai este și infractor, să ducă la televizor, să amenințe acolo magistrații? După ce a convocat un miting mediocru anti-justiție? Deci este inadmisibil. De asta am spus, nu putem să lăsăm statul să intre într-o situație de incertitudine, să intrăm în derivă și să ne trezim. În loc să consolidăm democrația românească, noi așa, de dragul unuia care vrea să fie mai puternic decât este sănătos, renunțăm la valori democratice.
Jurnalist: Cu reprezentanții Comisiei de la Veneția ați discutat despre presiunile de care s-au plâns judecătorii CCR în urma deciziei pe care au luat-o? Inclusiv din partea dumneavoastră și a declarațiilor pe care le-ați făcut?
Președintele României, domnul Klaus Iohannis: Nu. Această temă nu a fost ridicată.
Jurnalist: Cum vedeți această sesizare pe care o face?
Președintele României, domnul Klaus Iohannis: În niciun fel. Să o lămurească cei care au făcut-o.
Jurnalist: Pentru că spuneți că vegheați la respectarea Constituției, luați în calcul să îi cereți totuși doamnei Kövesi să demisioneze? Dumneavoastră sunteți mediator, spuneți că respectați Constituția…
Președintele României, domnul Klaus Iohannis: Eu acum sunt în faza în care mă lămuresc ce este cu decizia Curții Constituționale și cu motivarea.
Jurnalist: Dar puterea actuală mai are, domnule Președinte, un referendum, mai are rezultatele unui referendum pe care le ține la sertar și pe care nu le-a aplicat niciodată. Ce credeți că vor face cu încă un referendum, cel pe care vi-l doriți dumneavoastră, așa cum spuneți?
Președintele României, domnul Klaus Iohannis: Una e una și alta e alta. Actuala chestiune pe care s-a cerut referendum e tărăgănată tocmai de PSD și de Parlament, fiindcă aveau toată legislația necesară dacă asta voiau să supună votului popular, dar este o chestiune care va primi răspuns când va primi. Cealaltă chestiune este cum construim noi românii în România statul nostru ca să fie solid și să avem o democrație garantată.
Jurnalist: Dar ca să fie clar, acuzați Curtea Constituțională de implicare în politică?
Președintele României, domnul Klaus Iohannis: Nu, nu aș face așa ceva cum nici nu este cazul. Constat o coincidență care de data aceasta ridică foarte multe întrebări, cele pe care tocmai le-am enunțat.
Jurnalist: Cine ar trebui să lămurească această coincidență? Președintele Curții? Judecătorii care au semnat opinii concurente? Cine anume?
Președintele României, domnul Klaus Iohannis: Eu cred că aceste chestiuni trebuie lămurite în primul rând de politicieni, fiindcă Curtea Constituțională acum a dat o decizie și a ridicat multe întrebări, dar demersul de amputare a puterilor Președintelui este un demers clar al PSD și nu a început de acum o lună, a început mai demult. Deci PSD, văzând de atâția ani că nu reușește să dea Președintele țării și dorind să controleze întreg spațiul politic, s-a gândit că este o soluție să taie din atribuțiile și din puterile Președintelui și eu le spun clar: nu este o soluție.
Jurnalist: Din acea dezbatere ar trebui să facă parte și consultări politice aici la Cotroceni? Convocați? Sau societatea civilă?
Președintele României, domnul Klaus Iohannis: Bineînțeles! Dacă vrem să ajungem la niște concluzii solide și sănătoase pentru România, toată lumea trebuie să intre în dezbateri, toată lumea trebuie să intre în consultări – și politicienii, și societatea civilă, și…
Jurnalist: Le demarați?
Președintele României, domnul Klaus Iohannis: Eu sunt dispus să pornesc un astfel de demers, dar acum prima dată trebuie să ne lămurim cum este cu motivarea.
Jurnalist: În acest context domnul Dragnea a spus că statul paralel din România a fost finanțat din păcate și de partenerii noștri externi. Vă îngrijorează această declarație? Are vreun efect asupra parteneriatelor strategice ale României?
Președintele României, domnul Klaus Iohannis: Declarația este foarte proastă și contraproductivă. Eu m-am mai referit la aceste chestiuni. În România nu există niciun stat paralel. Este o invenție a Pesediștilor prin care vor să-și motiveze demersurile anti-justiție și anti-servicii. Atât de simplu este! În România există un singur stat și pe acest stat îl reprezint eu. Deci povestea cu statul paralel este o invenție, nu știu dacă a pesediștilor sau a consultanților pesediștilor, dar pot să-i asigur pe români că în România nu există niciun stat paralel, și restul sunt povești, povești prin care PSD încearcă să-și valideze anumite demersuri destul de discutabile. Eu vă mulțumesc, vă doresc o zi bună și o să mai vorbim despre aceste lucruri. Mulțumesc! La revedere!",https://www.notabn.ro/klaus-iohannis-un-referendum-poate-sa-fie-eventual-finalul-acestei-dezbateri/,2020-03-06,About The Author
815,815,notabn.ro,"Diana Morar, consilier municipal PNL Bistrița: ""Nicio creșă sau grădiniță nouă nu s-a construit în ultimii 10 ani la Bistrița.""","Consilierul municipal Diana Morar, președintele OFL Bistrița-Năsăud, îl acuză pe primarul municipiului Bistrița că este direct răspunzător de faptul că în timpul mandetelor sale ca primar, în municipiul Bistrița nu s-a construit nicio creșă sau grădiniță nouă:
„Nicio creșă sau grădiniță nouă nu s-a construit în ultimii 10 ani la Bistrița. E criză la acest capitol și se cheltuie din bugetul municipal peste 5.000 de euro lunar pe chirii în clădiri vechi ca spații de gradinițe.
Primăria nu a construit nicio grădiniță în 10 ani! Grădinița de pe Bălcescu a fost promisă acum 8 ani, la primul mandat și e în faza de licitatie, dar e prea puțin. Municipiul plătește chirii către Biserica Evanghelică pentru spații ne-conforme unde funcționează gradinițe: Dumbrava Minunată (în Parcul Municipal), tot în Parcul Municipal nr 8 se plătește chirie unei persoane private, în Unirea și Viișoara sunt spații improprii pentru școlari și preșcolari. Și astăzi în ședința de consiliu local s-a votat prelungirea unui astfel de contract.
– Şcoala Gimnazială Viişoara – chirie 2.440 lei / lună.
– Grădiniţa Viişoara – chirie 2.473 lei / lună.
– Grădiniţa cu Program Săptămânal “Dumbrava Minunată” – chirie 6.447 lei / lună.
– Şcoala Generală Unirea nr. 267 – chirie 3.564 lei / lună.
-Grădiniţa nr. 8 din Parcul Municipal, Primăria Bistrița plătește unei persoane private o chirie de 4.943 lei / lună.
Domnule primar, de ce nu ați pus în valoare punctele termice și să le amenajați în regim de urgență? Sa le fi transformat în grădinițe? În schimb, ați preferat să le concesionați pentru amenajarea de puncte liturgice sau centre sociale! De asemenea, Ocolul Silvic și-a amenajat un sediu într-un punct termic în cartierul Ștefan cel Mare… pentru care s-a găsit finanțare de la buget…1.4 MILIOANE de lei…
Consider că ați neglijat acest aspect și sunteți direct răspunzător de criza gradinițelor din municipiu! În calitate de primar, aveați obligația de a vă preocupa de calitatea sănătății și educației preșcolarilor. Dvs în schimb pozați în a manifesta grija pentru sănătatea copiilor prin alocarea de sume de la buget pentru proiecte inutile precum Instalația Alpinecoaster… 10,5 MILIOANE lei sau instalația Teleski… 2 MILIOANE lei din Wonderland, în aceeași ședință a municipalității, adică echivalentul a TREI Grădinițe ( cea de pe Bălcescu fiind estimată la 3,8 milioane lei), bani aruncați pe apa sâmbetei in Wonderland.”
sursa foto și text: Facebook Diana Morar",https://www.notabn.ro/diana-morar-consilier-municipal-pnl-bistrita-nicio-cresa-sau-gradinita-noua-nu-s-a-construit-in-utimii-10-ani-la-bistrita/,2020-03-06,About The Author
816,816,notabn.ro,Aprilie în culori de primăvară. FOTO,"Am participat zilele acestea, alături de colegii mei, la un periplu fotografic în localitatea Dorolea din județul Bistrița-Năsăud, unde am surprins mai multe imagini cu natura de poveste prezentă în aceste locuri.
Prin potențialul acestui ținut se înscriu fondul cinegetic și pădurile întinse, motiv pentru care această bogație poate fi exploatată ca și domeniu de vânătoare, iar datorită cadrului natural excepțional, o viitoare atracție turistică promițătoare.
Această zonă dispune acum de o baza de agrement numită Poiana Corbilor, cu 3 lacuri, pentru pescuit cinegetic, hidrobiciclete și bărci, parc de joacă pentru copii, echitație cu ponei, dar și călărie și plimbare cu trăsura pentru adulți. Din acest punct de agrement se organizează excursii și drumeții, vizite, concursuri și numeroare activități în aer liber.",https://www.notabn.ro/aprilie-in-culori-de-primavara-foto/,2020-03-06,About The Author
817,817,notabn.ro,"Pentru mine, Diaspora este această aripă care zboară în alt orizont","Autor: Mihai Șora
Dragi prieteni,
scriam, anul trecut, despre parte și întreg, despre această „aripă“ numită ’Diaspora română’: milioane de oameni aflați pe meleaguri străine, despre care nu știm dacă vor mai găsi în ei înșiși forța ori dorința de a se întoarce vreodată în țară. Partea desprinsă de întreg, nevoită să-și ducă existența în alte zări, partea aceasta a noastră, a cărei absență doare mai tare decât netrebniciile unei Puteri (sper) trecătoare, partea aceasta va trebui, odată și-odată, să o recâștigăm.
Până atunci, ne vedem la Girafă.
10 august 2919.
Dacă judeci în termeni spațiali, partea este un fragment al întregului. Dacă însă faci abstracție de dimensiunea spațială (nu anulând-o, ci punând-o în surdină), vei vedea că partea este întregul însuși, privit dintr-o ·a n u m i t ă· perspectivă. Sunt mii de pagini despre parte și întreg, – și nu doar în filosofie: când Heisenberg își scrie autobiografia, când reproduce dialogurile sale cu Bohr, Pauli, Einstein sau Schrödinger, el le așază tot sub semnul părții și al întregului (*Der Teil und das Ganze*).
În fluturele acesta – alcătuit la rându-i din alți fluturi mai mici sau mai mari, mai delicați ori mai robuști – ochiul omenesc poate percepe absența unei aripi. Însă lipsa aripii nu anulează ideea întregului, pe care îl poți cu ușurință reface mental; după cum, odată fluturele refăcut în minte, reconstituirea imaginară nu face mai puțin stranie (sau dureroasă, pentru unii dintre noi) absența aripii reale.
Pentru mine, Diaspora este această aripă care zboară în alt orizont, desprinsă de trupul fluturelui: a fluturelui mare, întreg. Firește, stă în puterea noastră – cerebrală, întâi de toate – să fim un întreg și să vedem acest întreg așa cum ar trebui el să fie și cum, într-o altă dimensiune decât cea strict spațială, chiar este.
Îmi place imaginea aceasta nu doar ca simplu exercițiu de reconstrucție a unui întreg, ci și pentru că – privind, cu ochii larg deschiși, adevărul unei absențe – n-o poți nesocoti, dar nici nu-ți pierzi cu totul speranța că întregul va găsi, în cele din urmă, o cale de a-și recâștiga partea desprinsă de trup.
P.S. Pe 10 august, nu voi fi, poate, un fluture zburător, dar voi fi, cu siguranță, un omuleț mergător și plin de speranțe, – la doi pași de Girafă.
Mihai Șora
București, 4 august 2018",https://www.notabn.ro/pentru-mine-diaspora-este-aceasta-aripa-care-zboara-in-alt-orizont/,2020-03-06,About The Author
818,818,notabn.ro,"Fruntașul Lenuța Ștef (Batalionul 812 ,,Șoimii Carpaților”), cel mai bun sportiv la concursurile militar-aplicative de vară","Recent, la Mangalia, s-a desfășurat etapa finală (pe MApN) a concursurilor aplicativ-militare de vară la care au participat cei mai buni sportivi militari din țară, reuniți în cinci loturi reprezentând Statul Major al Forţelor Terestre (SMFT), Statul Major al Forţelor Aeriene (SMFA), Statul Major al Forţelor Navale (SMFN), Comandamentul Comunicaţiilor şi Informaticii (CCI) şi Comandamentul Logistic Întrunit (CLÎ).
Întrecerile sportive, găzduite de Şcoala de Aplicaţie a Forţelor Navale ,,Amiral Ion Murgescu” Mangalia au fost dominate de lotul Statului Major al Forțelor Terestre care a câștigat toate probele de concurs (patrulă masculin, patrulă feminin, duel de foc masculin și duel de foc feminin) și implicit locul I în clasamentul general. Întrecerile sportive, găzduite de Şcoala de Aplicaţie a Forţelor Navale ,,Amiral Ion Murgescu” Mangalia au fost dominate de lotul Statului Major al Forțelor Terestre care a câștigat toate probele de concurs (patrulă masculin, patrulă feminin, duel de foc masculin și duel de foc feminin) și implicit locul I în clasamentul general.
În cadrul acestor concursuri militar-aplicative au fost desemnați și cei mai buni sportivi care au luat parte la întreceri. În acest clasament, locul I a fost ocupat de fruntașul Lenuța Ștef, militar al Batalionului 812 Infanterie ,,Șoimii Carpaților” Bistrița. Pentru această performanță, sportiva ce a reprezentat ,,Șoimii” bistrițeni în lotul SMFT, a fost recompensată cu un premiu în bani oferit de Fundația ,,General Ștefan Gușă”, partener al MApN la aceste întreceri aplicativ-militare de vară.
,,Mă bucur că Fundaţia m-a desemnat cel mai bun sportiv din acest an, asta o să mă ambiţioneze şi mai mult să mă antrenez. Banii îi voi împărţi cu colegii. Toţi îi merităm, am muncit împreună pentru acest rezultat” a declarat Lenuța Ștef pentru site-ul MApN.
Cunoscuți prin misiunile îndeplinite cu succes in teatrele de operații de pe planetă, militarii Batalionul 812 Infanterie Bistrița demonstrează, în ultimii ani, că sunt și unii dintre cei mai buni sportivi militari din țară.
Sursă foto: MApN",https://www.notabn.ro/fruntasul-lenuta-stef-batalionul-812-soimii-carpatilor-cel-mai-bun-sportiv-la-concursurile-militar-aplicative-de-vara/,2020-03-06,About The Author
819,819,notabn.ro,"Concediu semn de umilință, credință și generozitate!","Despre motivele pentru care cineva își întrerupe activitatea sau munca obișnuită și își ia concediu am vorbit duminica trecută în biserica din satul meu natal unde la evanghelia proclamată în timpul sfintei liturghii. L-am ascultat pe Isus care îi invita pe ucenici să se retragă într-un loc liniștit pentru „a se odihni puțin” (cf. Mc 6, 30-34). Ce înseamnă azi, pentru noi, „a se odihni puțin”?
Despre motivele pentru care cineva își întrerupe activitatea sau munca obișnuită și își ia concediu am vorbit duminica trecută în biserica din satul meu natal unde la evanghelia proclamată în timpul sfintei liturghii. L-am ascultat pe Isus care îi invita pe ucenici să se retragă într-un loc liniștit pentru „a se odihni puțin” (cf. Mc 6, 30-34). Ce înseamnă azi, pentru noi, „a se odihni puțin”?",https://www.notabn.ro/concediu-semn-de-umilinta-credinta-si-generozitate/,2020-03-06,About The Author
820,820,notabn.ro,Reţeta de weekend: Prăjitură cu mere și scorțișoară,"de Ramona Pop
Potrivit cu vremea de afară este faptul că scorțișoara și merele își fac tot mai des de cap cu untul și făina. Așa că dacă aveți chef de niște arome care să vă arunce înapoi în copilărie, dar și niște texturi care să vă surprindă, rețeta de mai jos e ceea ce trebuie să vi se întâmple.
Ingrediente
pentru prăjitură:
3 căni cu făină
1 lingură de scorțișoară
2 lingurițe de praf de copt
1 linguriță de sare
1/2 linguriță de bicarbonat de sodiu
1 ceașcă de unt nesărat, topit
1 1/2 căni cu zahăr brun
4 ouă mari
6 mere mijlocii
pentru glazură:
1 cană cu zahăr pudră
2-3 linguri de apă (sau suc de mere)
Modul de preparare: Cuptorul se încălzește la 175 grade Celsius și se pregătește tava de cuptor. Aceasta se unge cu unt și se presară cu făină, dacă nu aveți una de care să nu se lipească prăjitura. Într-un bol mediu, se amestecă făina, scorțișoara, praful de copt, sarea și bicarbonatul de sodiu. Untul se pune într-un bol și se topește la microunde sau, varianta sănătoasă, la bain marie. Peste unt se adaugă zahărul brun și ouăle, amestecând bine până când se omogenizează. Amestecați treptat ingredientele uscate în unt, însă nu exagerați cu amestecatul, deoarece doriți să obțineți o prăjitură pufoasă. Merele se spală bine, se curăță de coajă, se feliază și se introduc în aluatul format. Compoziția se pune în tava de cuptor, netezind partea superioară. Se lasă la cuptor pentru aproximativ 1 oră sau până când puteți introduce o scobitoare în mijlocul prăjiturii, iar aceasta iese curată. Se lasă la răcit pentru aproximativ 15 minute în tavă, după care se răstoarnă pe un raft plasat peste hârtie cerată să se răcească complet.Se pregătește glazura, amestecând apa sau sucul de mere împreună cu zahărul pudră. Se adaugă suficient lichid pentru a face glazura groasă, dar încă să mai poată fi turnată. Burnițați glazura peste prăjitura complet răcită și lăsați-o 5-10 minute înainte de a o servi.
Vă dorim poftă bună !",https://www.notabn.ro/reteta-de-weekend-prajitura-cu-mere-si-topping-crocant-cu-alune/,2020-03-06,About The Author
821,821,notabn.ro,"Sute de persoane, alături de nepotul Regelui Mihai, la prima acțiune de împădurire a Asociației ,,Principele Nicolae”","Sute de persoane, alături de nepotul Regelui Mihai, la prima acțiune de împădurire a Asociației ,,Principele Nicolae”
Aproape 300 de persoane au acceptat invitația asociației ce poartă numele lui Nicolae, nepotul Regelui Mihai, și au participat la prima acțiune de împădurire organizată de această asociație recent înființată.
,,În data de 16 noiembrie sărbătorim înființarea Asociației Principele Nicolae cu o primă inițiativă din cadrul proiectelor pentru mediu, ce constă în împădurirea unor zone din Județul Giurgiu. Această acțiune face parte din cadrul proiectului intitulat ,,Codrii de Mâine”, despre care putem spune că reprezintă o provocare, prin care ne propunem ca până în 2023 să plantăm cel puțin un milion de arbori în România în zone predispuse la inundații”, a fost anunțul postat pe Facebook de Asociația ,,Principele Nicolae”.
Astfel, sâmbătă, 16 noiembrie, în pădurea Albele din localitatea Ghimpați, comuna Schitu, județul Giurgiu, Principele Nicolae, alături de Alina Maria Binder, soția acestuia, și voluntari veniți din aproape toată țara au plantat 9000 de puieți de stejar.
,,Ieri, am petrecut o zi superbă de toamnă în natură, plantând peste 9000 de puieți în pădurea Albele din județul Giurgiu. Ne-au fost alături voluntari de toate vârstele, mulți veniți din orașe îndepărtate, cărora vrem să le mulțumim! Îi felicităm pentru exemplul dat și pentru rezultate” au transmis, pe Facebook, reprezentanții Asociației ,,Principele Nicolae”. (foto).",https://www.notabn.ro/sute-de-persoane-alaturi-de-nepotul-regelui-mihai-la-prima-actiune-de-impadurire-a-asociatiei-principele-nicolae/,2020-03-06,About The Author
822,822,notabn.ro,"Deputatul USR, Cristina Iurișniți: „Cine își va asuma răspunderea pentru incompetență și risipa banului public prin retipărirea celor 160 de mii de manuale?”","Deputatul de Bistrița-Năsăud, Cristina Iurișniți, care socoteală ministerului educației pe tema manualelor care au fost tipărite cu greșeli de text. Calitatea manualelor de geografie, istorie, biologie este dezastruoasă în opinia deputați.
„In prima săptămână a sesiunii parlamentare l-am interpelat pe Ministrul Educației, vestitul domn PAMBLICĂ, cu privire la situația dezastruoasă a manualelor școlare. Încă din noiembrie 2017 am semnalat erorile procedurale care au vizat înființarea Editurii Didactice Pedagogice, dar si elaborarea Legii Manualului. Drept dovadă, ambele acte normative au fost declarate neconstitutionale, iar Ministerul nu a fost capabil să clarifice situația lor juridică nici până astăzi.
Ba mai mult, în ultima vreme incep sa se vada efectele managementului defectuos si iresponsabil al Editurii Pedagogice și Didactice care a editat manualele de geografie, istorie și biologie cu grave erori științifice. Cine își va asuma răspunderea pentru incompetență și risipa banului public prin retipărirea celor 160 de mii de manuale? Cine va fi sancționat pentru incapacitatea de a lucra elevilor manuale de calitate și relevante? Aștept aceste răspunsuri de la Ministrul Educației pe care Comisia de Învățământ l-a invitat la Camera Deputaților pentru a da explicații în legătură cu dezastrul calității manualelor de geografie, istorie, biologie si lista va fi mai lungă cu siguranță!
# educație de calitate,
#educație altfel”, a precuzat deputata USR, Cristina Iurișniți.",https://www.notabn.ro/deputatul-usr-cristina-iurisniti-cine-isi-va-asuma-raspunderea-pentru-incompetenta-si-risipa-banului-public-prin-retiparirea-celor-160-de-mii-de-manuale/,2020-03-06,About The Author
823,823,notabn.ro,"Bistritz XCO, editia cu numarul 2 în 21-22 Octombrie in Padurea Schullerwald !","produse si vouchere
Bistritz XCO, ediția cu numărul 2 revine spre sfârșit de Octombrie, la fel ca anul trecut cu două concursuri de ciclism, unul pentru copii cu vârstele cuprinse între 2 si 13 ani și un concurs de ciclism montan pentru juniori si adulți.Ambele trasee de concurs pot fi parcurse atât de începători, cât și de cicliștii cu experientă. Scopul evenimentului fiind acela de a atrage cât mai multă lume la mișcare în aer liber. Pe lângă concursuri, cei prezenți vor avea ocazia să testeze noile modele de biciclete de la Pegas, iar la sfârșitul programului, Levente Ianoși, ambasadorul mobilității, ne va face o demonstrație de trial. Ne vedem pe 21-22 Octombrie în Pădurea Schullerwald !Fond de premiere 5000 lei bani gheață +Inscrieri pe: http:// site.bistritzbikeshop.ro/ index.php/events
Concurs de ciclism pentru copii:
categorii de vârstă: 2-3 ani, 4-5 ani, 6-7 ani, 8-9 ani, 10-11 ani si 12-13 ani.
Înscrierea este GRATUITĂ !
* toți copiii trebuie să fie însoțiti de cel puțin un părinte sau tutore legal pe toată durata antrenamentelor și a concursului.
Concurs cross contry XCO – categorii de concurs: Juniori Masculin 14-18 ani, Open Feminin, Masculin 19-29 ani, Masculin 30-39 ani, Masculin peste 40 ani.
Taxa de înscriere este de 40 lei și se achită în contul asociației Bistritz Racing, deschis la Banca Transilvania IBAN: RO52BTRLRONCRT0328842301 până la data de 19 Octombrie 2017.
* se pot face înscrieri și la fața locului în ziua de 21 și 22 Octombrie, iar taxa este de 60 lei.
* toți minorii trebuie să fie însoțiți de cel puțin un părite sau tutore legal pe toată durata antrenametelor și a concursului sau să se prezinte la biroul de înscrieri cu declarația pe proprie răspundere completată de un părinte și legalizată la notar.
Program
Sâmbătă:
10:00-16:00 confirmarea înscrișilor și ridicarea pachetelor de race (tricou tehnic primii 100 de înscriși, număr de concurs, cip si voucher de reducere Bistrtiz Bike Shop).
10:00-14:00 antrenamente XCO;
11:00-14:00 concurs ciclism pentru copii (pe terenul sintetic);
12:00-16:00 test biciclete Pegas;
14:00 demo trial Levente Ianoși;
14:30 premiere copii;
18:00 proiectie video “CND #2 Dorna Xtrem”.
Duminică:
10:00-11:00 confirmarea înscrișilor si ridicarea pachetelor de race;
12:00 start cat. Juniori Feminin 14-18 ani, Juniori Masculin 14-18 ani si Feminin peste 19 ani;
14:00 start toate categoriile de vârstă masculin;
16:00 premiere și extragere tombola biciceta Pegas.
Pentru mai multe informații click aici:
http:// site.bistritzbikeshop.ro/",https://www.notabn.ro/bistritz-xco-editia-cu-numarul-2-21-22-octombrie-padurea-schullerwald/,2020-03-06,About The Author
824,824,notabn.ro,Guvernul lansează licitația pentru autostrada Ploiești-Brașov,"Licitaţia pentru realizarea autostrăzii Ploieşti – Braşov, în parteneriat public-privat, va fi lansată luni, a anunţat prim-ministrul Viorica Dăncilă. Este primul proiect strategic pe care autoritățile vor să-l realizeze în parteneriat public-privat. Guvernul așteaptă investitorii și speră să semneze acordul până la finalul anului.
„Mă bucur să anunţ că, luni, se va lansa licitaţia pentru realizarea autostrăzii Ploieşti – Braşov, în parteneriat public-privat, un proiect aşteptat de mult timp şi pentru care Guvernul a făcut eforturi în ultimele luni. În termen de 30 de zile, investitori români şi străini pot depune ofertele, iar tipul licitaţiei va fi selecţia competitivă. Vor urma negocieri cu investitorii selectaţi, astfel încât în luna decembrie estimăm semnarea acordului de parteneriat public-privat pentru realizarea acestei autostrăzi”, a declarat premierul Dăncilă, joi, la Palatul Victoria.
Potrivit şefei Executivului, autostrada va trece prin apropierea localităţilor Ploieşti, Băicoi, Câmpina, Comarnic, Sinaia, Buşteni, Azuga, Predeal şi Râşnov.
Totodată, premierul a anunţat că va fi solicitată finanţare din bani europeni pentru investiţiile care vizează centura Capitalei.",https://www.notabn.ro/guvernul-lanseaza-licitatia-pentru-autostrada-ploiesti-brasov/,2020-03-06,About The Author
825,825,notabn.ro,"Ioan-Aurel Pop: ""Ne putem plânge de un anumit dezinteres faţă de trecut şi personalităţi""","Preşedintele Academiei Române, acad. Ioan-Aurel Pop, a deplâns marţi dezinteresul în raport cu trecutul şi cu marile personalităţi ale acestuia manifestat de o societate românească grăbită şi preocupată de interese trecătoare.
„Ne putem plânge de un anumit dezinteres, astăzi, deopotrivă în raport cu trecutul şi cu marile personalităţi ale trecutului. Cine să se mai gândească astăzi, la 200 de ani de la naşterea lui, la Nicolae Bălcescu? O face Academia Română. Dar într-o societate românească grăbită, preocupată de interese trecătoare şi dornică să evite tot mai mult apelul la memoria colectivă şi Bălcescu şi Avram Iancu şi Kogălniceanu şi fraţii Golescu şi Ion Ghica şi Bariţiu şi Bărnuţiu rămân îngropaţi în colbul filelor din trecut. Cu toate acestea, la 200 de ani de la naşterea lui Bălcescu, Academia Română e datoare să marcheze marea lui personalitate şi să ne-o readucă în memorie”, a afirmat Ioan-Aurel Pop, la o sesiune aniversară dedicată lui Nicolae Bălcescu, organizată de Academie.
Vorbind de contribuţia lui Bălcescu, cel „care a ars ca o flacără pe altarul revoluţiei”, la ceea ce a numit „primăvara popoarelor” de la 1848 – 1849, preşedintele Academiei a spus că acesta a evidenţiat valoarea testamentară a ideilor marelui istoric şi revoluţionar român.
„Revoluţionarii români n-au reuşit atunci, la 1848 – 1849, să preia puterea statornic datorită mai ales intervenţiei prin forţă armată a imperiilor vecine conservatoare – otoman, rus şi habsburgic, dar şi din cauza neînţelegerii dintre liderii unor revoluţii din regiune. Pe de altă parte, nicio revoluţie din Europa n-a reuşit pe deplin atunci, dar ‘primăvara popoarelor’ a rămas ca un memento care a rodit treptat. Nicolae Bălcescu a ars ca o flacără pe altarul revoluţiei şi a murit, în condiţii vitrege, într-un colţ al Europei unde odihneşte şi acum. El a transmis generaţiilor viitoare un testament, un testament canalizat pe două direcţii: construirea unei noi Europe bazate pe principiile democratice ale libertăţii, egalităţii şi frăţiei şi edificarea unei Românii moderne în care toţi fii săi să poată trăi între fruntariile statului naţional unitar modern. Aceste direcţii din testamentul lui Bălcescu nu s-au înfăptuit pe deplin nici până astăzi. De aceea lucrarea lui trebuie să ne rămână mereu în minte şi s-o transmitem, dacă noi suntem umili epigoni, generaţiilor următoare”, a încheiat Ioan-Aurel Pop.",https://www.notabn.ro/ioan-aurel-pop-ne-putem-plange-de-un-anumit-dezinteres-fata-de-trecut-si-personalitati/,2020-03-06,About The Author
826,826,notabn.ro,Echipa României de FED CUP a susținut prima conferință de presă înaintea partidei cu Elveția. FOTO și VIDEO,"de Mihai Sărmășan
Jucătoarea Simona Halep, numărul 1 mondial, a declarat, miercuri, într-o conferinţă de presă susţinută la Cluj, că, din punctul său de vedere, actualele jucătoare de tenis fac partea din cea mai bună generaţia a României în acest sport. Întrebată de jurnalişti dacă aceasta este generaţia de aur, Simona Halep a răspuns afirmativ. ,,Da, eu cred că este cea mai bună generaţie. (…) Mereu cred că am avut fete în tenis. (…) Sper să fie şi mai multe jucătoare, junioarele să muncească mult şi să aibă încredere că se poate orice şi să avem mereu aşa echipă puternică la Fed Cup şi România să aibă aşa multe jucătoare bune”, a declarat Simona Halep, în conferinţa de presă susţinută alături de colegele sale Sorana Cîrstea, Irina Begu, Mihaela Buzărnescu şi de căpitanul nejucător Florin Segărceanu.
Ea a mai spus că se simte bine pe zgură, că are încredere în ceea ce priveşte turneele următoare, dar că primul gând e la partida cu Elveţia din Fed Cup. ,,Mă simt bine mereu pe zgură şi am destul de multă încredere pentru turneele următoare, dar mă gândesc în primul rând la Fed Cup acum şi sper să câştig fiecare meci pe care îl joc aici. Este o suprafaţă bună pentru mine şi vom vedea ce va ieşi”, a spus Simona Halep.
La rândul său, Sorana Cîrstea a spus că România poate să aibă chiar două echipe de Fed Cup şi că, probabil, este singura ţară cu aşa de multe jucătoare valoroase. ,,Avem foarte multe jucătoare care pot face parte din echipă, puteam să venim cu două echipe de Fed Cup. Suntem patru jucătoare în primele 40, cred că suntem singura naţiune cu aşa potenţial pe hârtie”, a afirmat Sorana Cîrstea.
Irina-Camelia Begu a declarat : ,,Data trecută a fost diferit, am fost numărul 1 în echipă şi am jucat două meciuri. De data aceasta sunt numărul 3 în echipă şi domnul Segărceanu va decide cine va intra, însă dacă va fi să fiu, îmi voi face treaba ca de fiecare dată şi voi încerca să-mi câştig meciurile”, în timp ce Mihaela Buzărnescu a spus jurnaliștilor prezenți: ,,Îmi pare rău că nu am putut juca data trecută şi îmi doresc să pot juca şi în următoarele întâlniri. Pentru mine, sper să fie o continuitate a anului trecut, iar faptul că nu m-am mai accidentat şi am fost sănătoasă mi-a dat încredere şi m-a ajutat să joc bine. Bineînţeles că sunt meciuri mult mai grele la acest nivel şi sper să pot face faţă şi să rămân cât mai mutl la acest nivel”.
Partida dintre România şi Elveţia, meci din play-off-ul Grupei Mondiale, are loc în perioada 21-22 aprilie, în Sala Polivalentă din Cluj-Napoca, iar publicația noastră vă va ține la curent cu toate noutățile despre această partidă, în zilele desfășurării meciurilor transmițând materiale de la fața locului. Conferința de presă a echipei României Simona Halep, Sorana Cirstea, Irina Camelia Begu și Mihaela Buzarnescu, împreună cu căpitanul-nejucător Florin Segărceanu, se declară pregătite pentru marea întâlnire din week-end, cu Elveția, de la Sala Polivalentă din Cluj-Napoca.#FedCupRO #HaiRomania #TenisRomania Publicată de Romania Fed Cup Team pe Miercuri, 18 Aprilie 2018
sursa foto și video: facebook România Fed Cup Team",https://www.notabn.ro/echipa-romaniei-de-fed-cup-a-sustinut-prima-conferinta-de-presa-inaintea-partidei-cu-elvetia/,2020-03-06,About The Author
827,827,notabn.ro,Parcul Național Munții Rodnei are un efectiv de 123 de exemplare de capră neagră. FOTO,"Angajații Parcului Național Munții Rodnei au efectuat evaluarea efectivului de capre negre de pe raza parcului, o acțiune coordonată de Garda Forestieră Cluj – Napoca, la care au participat și reprezentanți de la Administrația Parcului Național Munții Rodnei și de la Direcția Silvică Maramureș, ocoale silvice din cadrul Romsilva și ocoale silvice de regim, reprezentanți ai Agenției pentru Protecția Mediului, jandarmi și gestionari ai fondurilor cinegetice, precum și voluntari.
Pe raza Parcului Național Munții Rodnei au fost identificate 123 de exemplare de capră neagră, în creștere față de evaluările precedente.
Țara noastră are una dintre cele mai dezvoltate populații de capră neagră din Europa, specialiștii în cinegetică estimând-o la aproximativ 7.000 de exemplare.Trăiesc în grupuri de până la 30 de capre negre, structura grupurilor fiind schimbată în funcție de anotimp.
Capra Neagră are habitatul în zonele stâncoase montane din Europa. Grație musculaturii foarte dezvoltate și a copitelor despicate, capra neagră se poate deplasa cu ușurință în zone stâncoase, inaccesibile altor specii, unde-și procură hrana și se refugiază din fața prădătorilor. Are o înălțime de până la 130 de centimetri și o greutate de până la 50 de kilograme, putând trăi până la 20 de ani.
Parcul Național Munții Rodnei, unul din cele 22 de parcuri naționale și naturale administrate de Regia Națională a #Pădurilor – #Romsilva, este al doilea parc național din țară ca suprafață, cu peste 47.000 de hectare, fiind situat în partea de nord a țării, în județele Maramureș și Bistrița-Năsăud.
Parcul cuprinde o parte a Munților Rodnei și are o faună bogată, între care se regăsesc capra neagră, cerbul carpatin, căpriorul, mistrețul, ursul, lupul, râsul, marmota, bursucul, jderul de copac, cocoșul de mesteacăn, cocoșul de munte sau acvila de munte.
sursă foto și text: Facebook Regia Națională a Pădurilor-ROMSILVA",https://www.notabn.ro/parcul-national-muntii-rodnei-are-un-efectiv-de-123-de-exemplare-de-capra-neagra-foto/,2020-03-06,About The Author
828,828,notabn.ro,"FED CUP-Simona Halep și Irina Begu apel către suporteri înaintea partidei cu Elveția: ""Vă așteptăm la sală !"". VIDEO","de Mihai Sărmășan
Primăria Municipiului Cluj-Napoca și Federația Română de Tenis pregătesc o coregrafie unicat pentru meciul de Fed Cup, România – Elveția, și este nevoie de sprijinul tuturor spectatorilor care au bilete pentru ziua de sâmbătă.
Simona Halep: ,,Vă aștept sâmbătă la ora 12,15 la sală, să facem ÎMPREUNĂ ceva special pentru România”. Irina Begu: ,,HAI ROMÂNIA ! Vă așteptăm.”
Astfel, toți cei care au bilete la meciurile de sâmbătă, 21 aprilie, sunt rugați să fie prezenți în sală, și așezați pe locurile lor, cel mai târziu la ora 12.15. Este nevoie de implicarea tuturor pentru reușita acestui moment special, o premieră mondială la un meci de tenis. Detalii suplimentare vor exista pe fiecare scaun care face parte din momentul de coregrafie.
Toți spectatorii care au bilete la meciul de sâmbătă, 21 aprilie, rugați să fie pe locurile lor la ora 12.15, pentru a participa la un moment unic în istoria tenisului Primăria Municipiului Cluj-Napoca și Federația Română de Tenis pregătesc o coregrafie unicat pentru meciul de Fed Cup, România – Elveția, și este nevoie de sprijinul tuturor spectatorilor care au bilete pentru ziua de sâmbătă.Astfel, toți cei care au bilete la meciurile de sâmbătă, 21 aprilie, sunt rugați să fie prezenți în sală, și așezați pe locurile lor, cel mai târziu la ora 12.15.Este nevoie de implicarea tuturor pentru reușita acestui moment special, o premieră mondială la un meci de tenis.Detalii suplimentare vor exista pe fiecare scaun care face parte din momentul de coregrafie.#TenisRomania #HaiRomania #FedCupRO Publicată de Federaţia Română de Tenis pe Miercuri, 18 Aprilie 2018
sursa video: facebook Federația Română de Tenis",https://www.notabn.ro/fed-cup-simona-halep-si-irina-begu-apel-catre-suporteri-inaintea-partidei-cu-elvetia-va-asteptam-la-sala-video/,2020-03-06,About The Author
829,829,notabn.ro,Românii și-au aflat adversarii de la Wimbledon: Lista completă a meciurilor,"Marius Copil (95 ATP) – Robin Haase (44 ATP) WTA SIMONA HALEP (1 WTA) – Kurumi Nara (101 WTA)
Mihaela Buzarnescu (28 WTA) – Aryna Sabalenka (45 WTA)
Irina Begu (33 WTA) – Katie Swan (207 WTA)
Monica Niculescu (59 WTA) – Naomi Osaka (18 WTA)
Ana Bogdan (63 WTA) – Lara Arruabarrena (77 WTA)
Alexandra Dulgheru (126 WTA) – Kristyna Pliskova (78 WTA)
Gabriela Ruse (197 WTA) – Agnieszka Radwanska.
Turneul de la Wimbledon se dispută în perioada 2 – 15 iulie. Prezența în turul I de la Wimbledon asigură fiecărei jucătoare un cec în valoare de 39 de mii de lire sterline.",https://www.notabn.ro/romanii-si-au-aflat-adversarii-de-la-wimbledon-lista-completa-a-meciurilor/,2020-03-06,About The Author
830,830,notabn.ro,USR cere modificări importante la proiectul PNL de alegere a primarilor în două tururi de scrutin,"Uniunea Salvaţi România solicită Guvernului Orban să facă mai multe modificări la proiectul privind alegerea primarilor în două tururi de scrutin, proiect pentru care Executivul îşi angajează răspunderea. Amendamentele depuse de USR vizează, printre altele, eliminarea cerinţei de a avea viză de flotant mai veche de 90 de zile pentru a vota în localitatea de reşedinţă şi alegerea preşedinţilor de consilii judeţene în două tururi de scrutin, nu după formula impusă de Guvernul Dăncilă.
„Românii trebuie lăsaţi să voteze, chiar încurajaţi, şi pentru asta luptăm de când am intrat în Parlament. Democraţia începe la firul ierbii şi este esenţial să nu îi punem piedici. Cerem de trei ani revenirea la alegerea primarilor în două tururi de scrutin ca un prim pas pentru readucerea României pe traiectoria unei democraţii funcţionale şi pentru combaterea corupţiei la nivel local prin decuplarea baronilor locali de la banul public. E greu de înţeles de ce Guvernul simte nevoia să strecoare într-o lege care urmăreşte să extindă drepturile oamenilor o restricţie care nu rezolvă nimic. Ba, din contră, acţionează împotriva spiritului legii”, declară Dan Barna, preşedintele USR.
Parlamentarii USR urmează să depună mai multe amendamente la proiectul de modificare şi completare a Legii nr. 115/2015 pentru alegerea autorităţilor administraţiei publice locale, pentru modificarea Legii administraţiei publice locale nr. 215/2001, precum şi pentru modificarea şi completarea Legii nr. 393/2004 privind Statutul aleşilor locali.
Toate aceste amendamente sunt în concordanţă cu poziţiile susţinute de USR de-a lungul timpului şi cu proiectele de lege depuse în acest sens, inclusiv cu prevederile iniţiativei cetăţeneşti „Oameni noi în politică” de reformă a legislaţiei electorale.
„Suntem consecvenţi în ceea ce propunem. Sunt lucruri pe care le-am susţinut deja prin diverse proiecte legislative sau în cadrul iniţiativei cetăţeneşti ‘Oameni Noi’. Sunt paşi importanţi către procese electorale echitabile şi transparente şi credem că amendamentele noastre trebuie să aibă susţinerea prim-ministrului Orban”, declară senatoarea USR Florina Presadă.
Un prim amendament USR prevede eliminarea condiţiei de a avea o viză de flotant mai veche de 90 de zile pentru a vota în localitatea de reşedinţă. O astfel de restricţie nu poate fi justificată de fenomenul „turismului electoral” în condiţiile în care sistemul electronic de verificare exclude votul multiplu, iar principalul efect al măsurii va fi că un număr foarte mare de cetăţeni – studenţi, tineri în general – nu vor putea vota la alegerile locale.
În plus, norma propusă reprezintă o restricţie bazată pe o presupusă rea-credinţă a alegătorului, care goleşte de conţinut dreptul fundamental de a alege. Cetăţenii care intră sub incidenţa normei vor fi reprezentaţi într-o localitate în care nu mai locuiesc şi pentru care alegerea aleşilor locali nu mai prezintă interes.
Totodată, textul propus de Guvernul Orban intră în contradicţie cu alte prevederi ale legii, potrivit cărora alegătorii cu reşedinţa în respectiva localitate pot solicita primarului înscrierea în Registrul Electoral cu până la 45 de zile înaintea alegerilor.
Tot printr-un amendament, USR solicită reducerea numărului de semnături pentru depunerea candidaturilor la locale. Concret, în loc să fie minimum 1% din numărul total al alegătorilor înscrişi, aşa cum prevede legea în vigoare, să fie minimum 0,5%.
Reducerea la jumătate a numărului minim de semnături necesar pentru depunerea unei candidaturi la funcţia de primar şi de preşedinte de consiliu judeţean, respectiv pentru lista de consilieri locali/judeţeni se justifică prin dorinţa cetăţenilor României de implicare în politică şi de reîmprospătare a clasei politice, demers foarte greu de realizat în condiţiile actualei legislaţii.
USR solicită reducerea la jumătate a numărului de semnături necesare şi pentru candidaţii independenţi pentru funcţia de consilier, respectiv funcţia de primar.
De asemenea, USR cere revenirea la alegerea preşedintelui de consiliu judeţean în două tururi de scrutin. Astfel, se creează un proces în urma căruia preşedinţii de CJ aleşi devin cu adevărat reprezentativi, deoarece ar avea susţinerea a mai mult de jumătate dintre votanţii activi ai respectivei comunităţi şi, prin urmare, ar dobândi legitimitatea democratică ce le permite să ia decizii în numele întregii comunităţi.
Un sistem de vot ar trebui să modereze tensiunile existente în societate. Actualul sistem nu face însă decât să întărească aceste tensiuni dat fiind că:
– pune presiune pe alegător să voteze nu candidatul pe care îl consideră ca fiind cel mai potrivit să-l reprezinte, ci candidatul care ar avea şanse mai mari să câştige;
– descurajează participarea la vot şi neîncrederea în sistemul electoral, deoarece legea valorifică prezenţa mică la vot a electoratului şi, astfel, nu se asigură diversitatea întrucât sunt favorizate doar partidele mari.
În plus, modificarea se justifică şi prin prisma principiului egalităţii de tratament al aleşilor locali, raportat la textul de lege deja propus pentru alegerea primarilor în două tururi de scrutin.
Revenirea la alegerea preşedinţilor de CJ în două tururi de scrutin este legal posibilă, chiar dacă a rămas mai puţin de un an până la alegeri, întrucât Comisia de la Veneţia şi Curtea Constituţională permit acest lucru dacă modificările aduse legii electorale lărgesc şi nu restrâng drepturile electorale înscrise în Constituţie.
Alte amendamente USR vizează simplificarea procedurii de acreditare a observatorilor interni şi internaţionali.",https://www.notabn.ro/usr-cere-modificari-importante-la-proiectul-pnl-de-alegere-a-primarilor-in-doua-tururi-de-scrutin/,2020-03-06,About The Author
831,831,notabn.ro,"Zeci de mii de angajați au salariile scăzute în urma ,,revoluției fiscale”",",,Revoluţia fiscală” a adus scăderi salariale pentru aproape 22.000 de bugetari, a afirmat Sebastian Oprescu, preşedintele Sindicatului Naţional al Funcţionarilor Publici. El precizează că vor scădea veniturile funcţionarilor publici din ministere şi a celor din deconcentrate cu până la 40 la sută. Cifra exactă se va afla abia după ce personalul din administrația publică locală își vor vedea fluturașii cu salariile.
În urmă cu un an, PSD a promis că salariile în sistemul public vor crește cu 25%. Realitatea arată astăzi exact pe dos. Zeci de mii de funcționari au salariile mai mici cu până la 40%. Măsurile adoptate de guvernarea PSD-ALDE nu au făcut decât să încurce lucrurile dacă ne referim la mutarea contribuțiilor către angajați.
Sebastian Oprescu i-a enumerat pe cei mai afectaţi angajaţi: de la Ministerul de Externe, Ministerul de Interne şi Ministerul Transporturilor. „Toate ministerele!”, a subliniat liderul de sindicat. „În funcţie de procentele pe care le vor pierde, aş putea să identific Ministerul de Externe ca şi cap de listă, în sensul că aceştia pierd foarte mult la salariu prin aplicarea legii salarizării şi prin trecerea contribuţiilor de la angajator la angajat. Funcţionarii publici din conducere, cu toate că se referă şi la şeful de birou, şef serviciu, director, director general şi aşa mai departe, aceştia pierd undeva la 37-38% la sută”, a spus Sebastian Oprescu la Digi24.",https://www.notabn.ro/zeci-de-mii-de-angajati-au-salariile-scazute-urma-revolutiei-fiscale/,2020-03-06,About The Author
832,832,notabn.ro,"Dispăruţii, căutaţi după metode rudimentare","Într-o lume în care tehnologia oferă soluții pentru aproape orice, persoanele dispărute sunt căutate, în România, ca acum 100 de ani, cu poza în mână. Telefonul mobil le-ar permite, de exemplu, polițiștilor o localizare imediată, dar legislația nu permite folosirea unor astfel de metode. Abia acum ministrul de Interne a anunțat că intenționează schimbarea legislației.
După ce o persoană este dată dispărută, polițiștii cer familiei fotografia și câteva date care i-ar putea ajuta. Obicieiuri zilnice, eventuale vicii, boli, orice le-ar putea oferi o pistă. Apoi încep să caute.
Atât au la îndemână, în ciuda tehnicilor moderne de la birou. Ar putea să localizeze dispărutul imediat, cu ajutorul telefonului mobil. Pentru asta au nevoie însă de mandat de la judecător. Care ar dura zile.
Timpul poate face diferența dintre viață și moarte pentru o persoană dispărută.
Abia acum, autoritățile s-au gândit să schimbe legislația. O astfel de schimbare legislativă ar putea salva viețile a sute, poate chiar mii de oameni.
Polițiștii spun că niciun dosar nu e lăsat deoparte. O dovadă sunt cazurile rezolvate și după 20 de ani, cu ajutorul expertizelor ADN, al tehnicilor de îmbătrânire facială și chiar al mediatizării.",https://www.notabn.ro/disparutii-cautati-dupa-metode-rudimentare/,2020-03-06,About The Author
833,833,notabn.ro,"Sorin Hangan, preşedinte PNL Bistriţa: ""Cu banii pe care îi avem se poate face un nou"" oraş","Preşedintele PNL Bistriţa, spune că Bistriţa are un buget de peste 45 milioane de euro, iar în zece ani acest buget ar ajunge să construieşti un oraş de la zero. Hangan se arată nemulţumit de modul în care este administrat oraşul, precizând că an de an, sunt votate multe proiecte bune pentru comunitate dar ele nu se realizează din cauza slabei administraţii, care împrumută bani pentru proiecte nefezabile cum ar fi pârtia de schi. Preşedintele PNL Bistriţa este convins că oraşul are nevoie de o altă echipă managerială care să relanzeze un proiect pentru bistriţeni.
PNL este într-o campanie pentru desemnarea candidatului de primar, Sorin Hangan exprimmându-şi dorinţa de a candida pentru Primăria Bistriţa.
„Bistriţa are un buget de aproximatv 45 milioane euro. În zece ani, eu cred că poţi face un oraş nou. Şi vorbesc în cunoştinţă de cauză. De aproape 30 de ani lucrez în mediul privat şi ştiu ce înseamnă să faci un km de drum sau cât costă un mp atunci când construieşti o şcoală.
Bistriţa beneficiază de un suport financiar extraordinar. Firmele din oraş aduc bani mulţi la bugetul local, fără să fi beneficiat de vreun avantaj. Nici astăzi strada Tărpiului nu este la un standard minim de funcţionare, deşi acolo lucrează peste 10 000 de angajaţi. Nu are niciun trotuar, elevii merg la şcoală pe carosabil.",https://www.notabn.ro/sorin-hangan-presedinte-pnl-bistrita-cu-banii-pe-care-ii-avem-se-poate-face-un-nou-oras/,2020-03-06,About The Author
834,834,notabn.ro,"Senatorul Florina Presadă: ""Propun Comitetului Politic al USR retragerea sprijinului acordat Guvernului PNL""","Senatorul USR Florina Presadă a anunţat că va propune Comitetului Politic al formaţiunii retragerea sprijinului acordat Guvernului PNL, dacă, în săptămâna care urmează, nu anunţă o măsură clară de revenire la alegerea primarilor în două tururi şi nu emite o Ordonanţă pentru eliminarea pensiilor speciale pentru primari.
”Am să propun Comitetului Politic al USR retragerea sprijinului acordat Guvernului PNL Orban dacă acesta, în săptămâna care vine, nu anunţă o măsură clară de revenire la alegerea primarilor în două tururi şi ordonanţă de urgenţă pentru eliminarea pensiilor speciale pentru primari din Codul Administrativ.
Avem un acord cu PNL iar pe aceste două chestiuni nu am văzut nimic concret până acum. Timpul trece iar în curând va fi prea târziu: pensiile speciale pentru primari intră în vigoare de la 1 ianuarie 2020, iar comunităţile locale au nevoie de primari aleşi în două tururi, nu de baroni locali”, a anunţat Presadă pe contul de Facebook.
USR a solicitat încă de la înfiinţare alegerea primarilor în două tururi de scrutin",https://www.notabn.ro/senatorul-florina-presada-propun-comitetului-politic-al-usr-retragerea-sprijinului-acordat-guvernului-pnl/,2020-03-06,About The Author
835,835,notabn.ro,Imagini de basm din Parcul Natural Gradiștea Muncelului-Cioclovina. VIDEO,"de Mihai Sărmășan
Parcul Natural Gradiștea Muncelului-Cioclovina este o arie naturală protejată al cărei scop îl constituie protecţia și conservarea unor ansambluri peisagistice în care interacţiunea activităţilor umane cu natura de-a lungul timpului a creat zone distincte, cu o mare valoare peisagistică, culturală și biologică.
Parcul este destinat gospodăririi durabile a resurselor naturale, conservării peisajului și tradiţiilor locale, precum și încurajării turismului bazat pe aceste valori, el fiind situat în vestul țării, pe raza județului #Hunedoara, în zona Munților Șureanu. Zona ne apare de un vădit interes turistic și prin accea că ea înglobează o regiune montană de mare atracţie pentru iubitorii de drumeţie unde, alături de vestigiile trecutului, întâlnim un peisaj natural de neîntrecută frumuseţe.
Iarna în Parcul Natural Grădiștea Muncelului – Cioclovina din cadrul Romsilva Imagini de basm din Parcul Natural Gradistea Muncelului-Cioclovina într-un film scurt realizat de Tudor și Ioan Ghira.Parcul Natural Grădiștea Muncelului – Cioclovina, unul din cele 22 de parcuri naționale și naturale administrate de Regia Națională a #Pădurilor – #Romsilva, are o suprafață de peste 38.000 de hectare, din care peste 26.500 de hectare sunt păduri. Parcul este situat în vestul țării, pe raza județului #Hunedoara, în zona Munților Șureanu.Credit video: Tudor Ghira și Ioan Ghira*****Winter in Grădiștea Munceului – Cioclovina Nature Park in #Romania#DezvoltareDurabilă #AriiProtejate #ConteazăPentruViitor #Păduri #Silvicultură #România #Natură #Forests #GrădișteaMuncelului #Cioclovina Publicată de Regia Nationala a Padurilor – Romsilva pe Marţi, 15 ianuarie 2019
În cuprinsul parcului se găsesc șase rezervații și monumente ale naturii: Complexul carstic Ponorici – Cioclovina, Peștera din V. Călianului, Peștera Șura Mare, Peștera Tecuri, Punctul fosilifer Ohaba Ponor, Cheile Crivădei, Dealul și Peștera Bolii.
sursa video: Facebook ROMSILVA",https://www.notabn.ro/imagini-de-basm-din-parcul-natural-gradistea-muncelului-cioclovina-video/,2020-03-06,About The Author
836,836,notabn.ro,Ce-au scandat protestatarii la adresa guvernanților,"Aproximativ 50 000 de oameni au protestat, duminică seară, în mai multe oraşe din ţară, reuniţi sub sloganul general ”#Ați reușit, ne-ați unit”, mobilizarea făcându-se pe reţelele de socializare la îndemnurile
lansate de Platforma România 100, Corupția Ucide, Centrul Român pentru Politici Europene, Freedom House, dar și de politicieni.
Marșurile de protest au fost organizate în București, Cluj-Napoca, Sibiu, Brașov, Iași, Timișoara, Oradea, Craiova, Galați, Alexandria, Constanța, Dej, Bistrița, etc. și în afara țării.",https://www.notabn.ro/ce-au-scandat-protestatarii-la-adresa-guvernantilor/,2020-03-06,About The Author
837,837,notabn.ro,Începe Târgul Internaţional GAUDEAMUS - Carte de învăţătură,"„Ediţia cu numărul 24 a Târgului Internaţional Gaudeamus – Carte de învăţătură, va avea loc în perioada 22 – 26 noiembrie ac., în Pavilionul Central Romexpo. Evenimentul este organizat de Radio România.
Invitatul de onoare al ediţiei cu numărul 24 este UNIUNEA EUROPEANĂ, prezentă la târg cu un stand generos şi cu un program de evenimente bogat şi variat, adresat deopotrivă profesioniştilor din industria de editare şi publicului larg, de toate vârstele.
Preşedintele de onoare al Târgului GAUDEAMUS 2017 va fi binecunoscutul dramaturg şi jurnalist Matei Vişniec.
Cel mai important eveniment cultural de tip expoziţional din România
Organizat de Radio România – singurul post de radio din lume care şi-a asumat acest rol – Târgul Internaţional GAUDEAMUS – Carte de învăţătură este de foarte mulţi ani un reper, atât pentru specialiştii din branşă, cât şi pentru publicul larg. Cel mai important şi mai longeviv eveniment expoziţional dedicat cărţii, din România, are un loc bine definit în calendarul cultural şi în conştiinţa publicului, dovadă stând cei peste 100.000 de vizitatori care îi trec pragul în fiecare an.
Târgul se desfăşoară anual în Pavilionul Central Romexpo, reunind, într-un spaţiu expoziţional de 14.000 mp, oferta a peste 300 de edituri româneşti şi străine, tipografii, instituţii de învăţământ, centre şi institute culturale, instituţii mass-media, agenţii de difuzare de carte, firme multimedia, agenţii literare, organizaţii non-guvernamentale cu profil cultural şi educaţional, asociaţii profesionale, librării, biblioteci etc.
Momentul de vârf al anului editorial şi cultural în România
În toamna fiecărui an, Târgul Internaţional GAUDEAMUS devine centrul pieţei editoriale şi al vieţii culturale din România. Deopotrivă târg de carte şi cafenea literară, GAUDEAMUS propune în acest an un maraton de peste 800 de evenimente culturale, într-o atmosferă prietenoasă şi destinsă.
Palmares",https://www.notabn.ro/incepe-targul-international-gaudeamus-carte-de-invatatura/,2020-03-06,About The Author
838,838,notabn.ro,Memoria lui Avram Iancu cinstită la Serbările Naţionale Ţebea,"La Panteonul de la Ţebea, astăzi, au loc Serbările Naţionale Ţebea 2018, închinate memoriei lui Avram Iancu, de la moartea căruia se împlinesc 146 de ani.
Ceremonialul militar şi religios va avea loc la Complexul istoric din localitatea Ţebea, începând cu ora 10:30.
https://www.facebook.com/silviu.manea/videos/2102312909800761/
Serbările Naţionale de la Ţebea, la care participă în fiecare an mii de oameni, debutează cu un ceremonial religios la biserica din localitate, unde se află şi complexul istoric, şi mormântul lui Avram Iancu.
Slujba va fi urmată de evocarea istorică a evenimentului şi de ceremonia depunerii de coroane, apoi de defilarea gărzii de onoare.
Manifestările vor continua cu un spectacol folcloric susţinut de formaţii şi interpreţi de muzică populară.
În timpul ceremonialului public, organizatorii recomandă un comportament decent, scandările afectând caracterul comemorativ al manifestării.
De asemenea, traficul rutier se va închide pe DN 76, la intrarea în Ţebea, pentru scurte intervale de timp, în vederea formării gărzii de onoare. Situaţia din teren nu permite devierea circulaţiei pe rute ocolitoare.
foto: Cezar Năstase",https://www.notabn.ro/memoria-lui-avram-iancu-cinstita-la-serbarile-nationale-tebea/,2020-03-06,About The Author
839,839,notabn.ro,Tăluleasa Social-donație către Spitalul Județean,"Asociația Tăsuleasa Social a donat Spitalului Județean Bistrița-Năsăud mai multe paturi și alte accesorii. Mesajul apare pe pagina de Facebook a directorului, Gabriel Lazany, care a postat un mesaj de mulțumire.
,,În cursul săptămânii trecute Spitalul Județean de Urgență Bistrița a primit o sponsorizare formată din paturi, noptiere și saltele din partea asociației Tășuleasa Social. Mulțumim Tășuleasa Social. Mulțumim Alin Uhlmann Ușeriu-președinte!”, e mesajul directorului spitalului, Gabriel Lazany.",https://www.notabn.ro/tasuleasa-social-donatie-catre-spitalul-judetean/,2020-03-06,About The Author
840,840,notabn.ro,"De anul viitor, salariații vor putea beneficia de tichete culturale în valoare de150 de lei lunar","Pe lângă bonurile de masă şi voucherele de vacanţă, angajatorii cu “dare de mână” vor putea oferi salariaţilor bilete la teatru, cinema sau cărţi. Cadourile vor veni sub forma unor tichete culturale. Valoarea lor nu poate depăşi 150 de lei lunar. Propunerea legislativă a fost promulgată de curând de către preşedintele României şi va intra în vigoare de la 1 ianuarie.
O explicaţie oferită aproape la indigo de mulţi români. Altfel spus, viaţa culturală are ritmul banilor din portofel. Nu-i de mirare, având în vedere că peste 80% din bugetul unei familii din România este folosit pentru plata taxelor, ratelor, mâncării şi serviciilor. Prea puţini îşi permit să cumpere o carte sau sa meargă la teatru.
Soluţia găsită de autorităţi a fost extinderea sistemului voucherelor, folosit în prezent pentru vacanţe, de exemplu.
Tichetele culturale vor fi date lunar şi vor avea o valoare de maximum 150 de lei sau de 300 de lei, dacă se vor acorda ocazional. Acestea vor putea fi folosite doar pentru plata bunurilor și serviciilor culturale.
Mai exact, salariaţii vor putea să le folosească pentru a se duce la spectacole, concerte, muzee, târguri, expoziții, parcuri tematice, proiecții cinematografice și festivaluri, precum și pentru a-şi cumpăra cărți, manuale școlare, albume muzicale și filme. Valoarea individuală a unui tichet cultural va fi de 10 lei sau multiplu de 10.
Angajatorii vor putea acorda salariaţilor tichete culturale, începând de anul viitor.
foto: campuscluj.ro",https://www.notabn.ro/de-anul-viitor-salariatii-vor-putea-beneficia-de-tichete-culturale-in-valoare-de150-de-lei-lunar/,2020-03-06,About The Author
841,841,notabn.ro,USR cere Avocatului Poporului să conteste ordonanţa lăcomiei PSD la CCR,"Uniunea Salvaţi România solicită Avocatului Poporului să conteste de urgenţă ordonanţa lăcomiei PSD la Curtea Constituţională pentru a proteja viitorul românilor care riscă să rămână pe drumuri din cauza concedierilor şi a ratelor la bănci care vor exploda din cauza inconştienţei PSD-ALDE.
USR avertizează că ordonanţa lăcomiei, adoptată de Guvernul PSD-ALDE, va declanşa o criza uriaşă care va săraci toţi oamenii din România – nu doar pe cei din privat, ci şi pe bugetari. Guvernul PSD-ALDE este în incapacitate de plată, deja nu mai sunt bani pentru pensii şi salarii, iar Teorodovici şi Dăncilă trebuie să stoarcă şi mai mulţi bani de la români, pentru a putea acoperi cheltuielile iresponsabile de anul viitor.
Ordonanţa guvernului, în loc să ajute în reglarea anumitor disfuncţii în piaţa financiară (de exemplu gradul prea mic de creditare către IMM-uri), va crea efecte în lanţ care ne vor arunca în recesiune şi tăieri budgetare uriaşe anul viitor. Un prim efect va fi creşterea preţului la energie şi telecomunicaţii, crescând inflaţia şi sărăcind populaţia. Pe cale de consecinţă consumul şi investiţiile vor scădea drastic, cauzând o reducere a economiei şi o adâncire a găurii budgetare. În aceasta situaţie, cel mai probabil sistemul financiar nu va mai putea finanţa deficitele şi guvernul va fi forţat sa apeleze la Fondul Monetar Internaţional – pentru că nu va mai avea bani pentru plata salariilor şi pensiilor.
„Viorica Dăncilă minte cu cinism românii atunci când susţine că acest OUG va îmbunătăţi nivelul de trai din ţara noastră şi va atrage investitorii. În condiţiile actuale de impredictibilitate şi taxare, investitorii vor ocoli România, orice companie serioasă nu poate rezista într-o ţară în care de pe o zi pe alta se modifică zeci de legi în domeniul fiscal prin ordonanţă de urgenţă şi derogare de la Codul Fiscal”, avertizează preşedintele USR Dan Barna.
USR reclamă că în loc să elimine pensiile speciale şi cumulul pensie-salariu la stat (care costă chiar mai mult decât tot pachetul fiscal anunţat), Guvernul PSD-ALDE preferă să lovească în milioanele de oameni care lucrează pe salarii mici şi sunt cinstiţi.",https://www.notabn.ro/usr-cere-avocatului-poporului-sa-conteste-ordonanta-lacomiei-psd-la-ccr/,2020-03-06,About The Author
842,842,notabn.ro,"A început ""Poezia e la Bistrița""","Prima seară a Festivalului internațional de poezie și muzică „Poezia e la Bistrița” Bistritz ediția a XI-a a adunat peste 200 de participanți.
Au fost acordate premiile anuale ale festivalului, printre care și premiul pentru „librarul anului” și poetul anului.
Prezentatorii festivalului au fost că de obicei, scriitorii Dan Coman, Mihai Malaicu-Hondrari și directorul Centrului Județean de Cultură Bistrița-Năsăud, Gavril Țermure.
Au vorbit scriitorii Ioan Es. Pop, Alexandru Cistelecan, iar Ada Milea și Bobo Burlăceanu, solistul trupei Fără Zahăr au încântat publicul cu un repertoriu inedit.",https://www.notabn.ro/a-inceput-poezia-e-la-bistrita/,2020-03-06,About The Author
843,843,notabn.ro,România nu trebuie să accepte propunerea Comisiei Europene de a reduce fondurile europene pentru coeziune și agricultură în viitorul buget european,"Autor: Europarlamentar Siegfried Mureșan
România nu trebuie să accepte propunerea Comisiei Europene de a reduce cu 5% fondurile destinate Politicii de Coeziune și Politicii Agricole Comune în viitorul buget european post-2020, a declarat aseară deputatul european Siegfried Mureșan, vicepreședinte al Comisiei pentru bugete a Parlamentului European, după prezentarea de către Comisia Europeană a propunerii de buget multianual al Uniunii Europene (UE) pentru perioada 2021 – 2027. Siegfried Mureșan a mai declarat că, ieri, Comisia Europeană a semnalat clar că orice atac la adresa statului de drept poate fi sancționat cu suspendarea fondurilor europene, însă consideră că nu trebuie penalizați beneficiarii de fonduri din cauza derapajelor guvernelor naționale.
„Comisia Europeană a publicat ieri propunerea pentru viitorul buget multianual al Uniunii Europene pentru perioada 2021 – 2027, propunere care încearcă să echilibreze lipsa de venituri la buget generată de ieșirea Marii Britanii din Uniunea Europeană – stat contributor net la bugetul european – și nevoia de resurse noi în domenii, precum securitatea, apărarea și combaterea migrației. În varianta de buget prezentată de Comisie, alocările pentru principalele două politici de care beneficiază țara noastră – Politica Agricolă Comună și Politica de Coeziune – sunt reduse cu 5%. România nu trebuie să accepte această propunere de reducere și trebuie să se lupte împreună cu celelalte state membre care beneficiază de aceste două politici pentru a păstra un nivel cel puțin la fel de ridicat al alocărilor pentru coeziune și agricultură ca în prezentul exercițiu bugetar, 2014 – 2020. Totodată, Guvernul României trebuie să demonstreze și că este capabil să absoarbă fondurile destinate țării noastre în cadrul actualului buget pentru a fi credibil în negocieri și pentru a nu pierde bani în următorul buget multianual. Astfel, autoritățile trebuie să accelereze implementarea proiectelor cu finanțare europeană și să arate că avem capacitatea de a folosi banii gratuiți pe care Uniunea Europeană ni-i oferă pentru proiecte care îmbunătățesc viața de zi cu zi a cetățenilor. De asemenea, Guvernul trebuie să-și asume, dacă este cazul, o serie de noi condiționalități privind stabilitatea macroeconomică și fiscală, care, de altfel, vor fi utile României și îi vor apăra mai bine pe oameni de politicienii care cheltuiesc iresponsabil banul public. România are nevoie de un Guvern credibil, capabil să negocieze cu celelalte state membre astfel încât viitorul buget european să fie bun pentru țara noastră, iar fermierii români, IMM-urile să nu piardă bani”, a declarat Siegfried Mureșan.
„Totodată, Comisia Europeană a propus ieri un mecanism prin care poate fi redus, suspendat sau restricționat accesul la fonduri europene pentru un stat membru care încalcă statul de drept și, în același timp, autoritățile naționale vor fi obligate să plătească banii beneficiarilor finali. Vedem tot mai clar că orice atac la adresa independenței justiției, a statului de drept este un risc pentru fondurile europene. Nu sunt susținător al unei abordări care penalizează în final beneficiarul de fonduri europene; politicienii care afectează statul de drept trebuie să fie singurii care sunt trași la răspundere. Guvernul PSD – ALDE trebuie să renunțe la măsurile care afectează independența justiției, statul de drept și să se asigure că beneficiarii de fonduri europene nu vor pierde bani în perioada post-2020”, a mai declarat Siegfried Mureșan.",https://www.notabn.ro/romania-nu-trebuie-sa-accepte-propunerea-comisiei-europene-de-a-reduce-fondurile-europene-pentru-coeziune-si-agricultura-in-viitorul-buget-european/,2020-03-06,About The Author
844,844,notabn.ro,Ziua mondială a mersului pe jos,"Ziua mondială a mersului pe jos este sărbătorită, anul acesta, în zilele de 29 şi 30 septembrie.
Organizată de către Asociaţia Internaţională a Sportului pentru Toţi (TAFISA), de obicei în primul weekend al lunii octombrie, Ziua mondială a mersului pe jos este parte integrantă a unui amplu program de promovare a activităţii fizice pentru un viitor sănătos, desfăşurat sub deviza ”Take Back Your Streets… Take Back Your Future!”, iar din anul 2016 se înscrie în rândul manifestărilor prilejuite de Săptămâna europeană a sportului, care se desfăşoară anul acesta în perioada 23-30 septembrie 2018, notează site-ul http://www.tafisa.org/.
Ajunsă la cea de-a IV-a ediţie, Săptămâna europeană a sportului îşi propune să încurajeze europenii, indiferent de vârstă sau de nivelul de pregătire fizică, să fie activi, să practice sporturi de-a lungul întregului an şi, în mod deosebit, în această săptămână. Din acest stil de viaţă, nu vom avea de câştigat doar noi, cetăţenii, la nivel individual, ci întreaga societate şi economie, la nivel global.
Într-o lume care se confruntă cu sedentarismul, îndeosebi în marile oraşe, trebuie să ne unim cu toţii eforturile pentru a readuce mişcarea în viaţa noastră de zi cu zi. Spaţiile publice deschise, în aer liber, reprezintă nu doar un mediu optim în care să creştem, să descoperim lumea, să ne facem prieteni, să ne distrăm şi să învăţăm, ci oferă şi un potenţial uriaş pentru o viaţă activă, oferind un mediu prietenos şi sigur pentru mersul pe jos.
Cu această ocazie, la manifestări sunt invitaţi să participe, pe de o parte, membrii organizaţiilor internaţionale, fie ele guvernamentale sau non-guvernamentale, care pot contribui semnificativ la promovarea acestui eveniment. Pe de altă parte, sunt aşteptaţi, pe străzi, în parcuri sau în orice spaţiu public deschis, oameni de toate vârstele, din toate categoriile sociale şi din toate colţurile lumii, care sunt încurajaţi să meargă pe jos, celebrând, astfel, activitatea fizică şi promovarea unei vieţi sănătoase.
Programul desfăşurat sub deviza ”Take Back Your Streets… Take Back Your Future!” cuprinde o serie de evenimente organizate în aer liber, îndeosebi în marile oraşe, încurajând mişcarea şi activitatea fizică, prin renunţarea la maşini sau la transportul în comun şi promovând, astfel, obiceiul de a rămâne mereu activ în mediul urban.
Celebrată începând din anul 1991, Ziua mondială a mersului pe jos promovează sănătatea prin mişcare şi atrage, an de an, peste 15 milioane de participanţi din circa 50 de ţări de pe mapamond. Participanţii la aceste manifestări sunt invitaţi ca, pe lângă mersul pe jos, să folosească şi biciclete, skateboard-uri, role etc.
Mersul pe jos reprezintă o metodă uşoară de a face mişcare, disponibilă atât persoanelor cu o condiţie fizică bună, cât şi celor care suferă de diferite afecţiuni. Nu implică niciun cost, are un risc minim de accidentare şi poate fi extrem de agreabil atunci când este practicat alături de alte persoane. Beneficiile mersului pe jos asupra sănătăţii sunt binecunoscute, printre acestea numărându-se şi cele prezentate pe site-ul www.telegraph.co.uk, cum ar fi: reduce riscul de cancer sau de demenţă senilă, ajută sistemul cardiovascular, ajută la asimilarea vitaminei D prin expunere la razele solare, îmbunătăţeşte tonusul muscular şi starea de spirit etc.
Evenimentele dedicate Zilei mondiale a mersului pe jos sunt susţinute la nivel internaţional, printre alţii, de către Organizaţia Mondială a Sănătăţii, Comitetul Olimpic Internaţional şi UNESCO.",https://www.notabn.ro/ziua-mondiala-a-mersului-pe-jos/,2020-03-06,About The Author
845,845,notabn.ro,"Traian Băsescu: ""Dați o perspectivă Republicii Moldova"". VIDEO","Fostul președinte al României, Traian Băsescu, a avut aseară în plenul Parlamentului European o intervenție care a vizat situația Republicii Moldova în raport cu Uniunea Europeană. Fostul președinte s-a arătat nemulțumit de faptul că Uniunea Europeană nu acordă o perspectivă proiectului de integrare a Republicii Moldova.
„Republica Moldova în Parlamentul European
Târziu în noapte, Înaltul Reprezentat, Federica Mogherini, a prezentat în Parlamentul European situația din Republica Moldova. Subiectul a stârnit interes, 19 parlamentari luând cuvântul, printre ei: Siegfried Mureșan, Rareș Bogdan și Ramona Strugariu. Redau intervenția pe care am avut-o, ieri, în plenul Parlamentului European. Am cerut ca Republicii Moldova să i se dea perspectiva intrării în Uniunea Europeană. Unirea cu România nu este treaba Uniunii Europene, ci a României”, a menționat Traian Băsescu pe pagina sa de socializare.",https://www.notabn.ro/traian-basescu-dati-o-perspectiva-republicii-moldova/,2020-03-06,About The Author
846,846,notabn.ro,"Dacian Cioloș: ,,Platforma 100 se alătură protestelor împotriva legilor justiției PSD-ALDE""","Fostul premier, Dacian Cioloș, a publicat un apel al Platformei 100, prin care își arată susținerea față de protestele de mâine. Mii de români și-au anunțat prezența la protestele din marile orașe ale țării. Iată mesajul premierului și al Platformei 100. Dacian Cioloș: ,,Platforma 100 se alătură protestelor pașnice împotriva propunerilor PSD-ALDE de modificare a legilor justiției.
România este într-un moment de cumpănă. Dincolo de orice dezbatere și argumente raționale, mașinăria de vot PSD-ALDE este gata să treacă prin Parlament pachetul de modificări la legile justiției propus de „Comisia Iordache”. Proiectul PSD-ALDE reprezintă un atac direct împotriva independenței justiției din România.
Următoarele zile sunt decisive. Ele vor hotărî dacă România rămâne un stat de drept sau va fi aruncată la periferia Uniunii Europene, cu o justiție subordonată politic, cu o clasă politică așezată deasupra legii, fără opreliște la jefuirea banului public.
Platforma România 100 consideră că forma actuală a legilor justiției poate fi îmbunătățită, pornind de la decizii ale Curții Constituționale și observații ale magistraților dar un astfel de demers poate fi realizat numai prin consultări temeinice cu societatea civilă, cu magistratura și organizațiile profesionale ale magistraților, garantând independența justiției. Actualul proiect, inițiat peste noapte de o mână de parlamentari PSD-ALDE, nu corespunde acestor criterii și ignoră pozițiile exprimate de magistrați și de instituțiile judiciare. Din cauza lipsei de transparență, de deschidere și de argumente cu care au acționat până acum, Guvernul și majoritatea parlamentară PSD-ALDE nu mai au credibilitatea pentru a duce acest proces mai departe.
Platforma România 100 nu susține propunerile PSD-ALDE de modificare a legilor justiției. Acestea nu sunt rezultatul unor reforme asumate responsabil, ci un paravan al unei oligarhii care are de îngropat dosare penale și de apărat interesele clientelei sale politice.
Cetățenii care vor o Românie guvernată în interesul public, o Românie a statului de drept, cu o justiție independentă, o Românie curată, vor protesta pașnic, în toată țara și în diaspora, începând de duminică, 5 noiembrie.
Platforma România 100 va fi alături de ei, în stradă.
Susținem o Românie fără corupție, în care nicio forță politică nu trebuie să pună opreliști justiției sau să slăbească statul de drept – acesta este primul punct al Manifestului fondator al Platformei România 100. În aceste zile, când injustiția riscă să devină lege, te chemăm să participăm împreună la aceste proteste.
DE CE NE ALĂTURĂM PROTESTELOR?
Îți prezentăm mai jos 5 acțiuni ale Guvernului și ale majorității parlamentare PSD – ALDE din ultimele zece luni și felul care acestea afectează România și pe fiecare dintre noi:
1) Adoptarea Ordonanței de Urgență nr. 13 din 1 februarie 2017 care ar fi reușit, dacă n-ar fi fost protestele masive de stradă, dezincriminarea unora din faptele care intrau sub incidența infracțiunilor de Favorizare a făptuitorului, Abuz în Serviciu, Neglijență în serviciu sau Conflict de interese;
2) Adoptarea de către Parlament a Legii nr. 193 din 24 iulie 2017 pentru modificarea Codului Penal care a înlocuit infracțiunea de conflict de interese din Codul Penal prin cea de „folosirea funcției pentru favorizarea unei persoane” și care restrânge sfera faptelor pedepsite;
3) Adoptarea de către Parlament a Legii nr. 169 din 14 iulie 2017 privind executarea pedepselor. Dacă proiectul inițial prevedea 3 zile compensatorii la fiecare 30 de zile executate în condiții neconforme standardelor CEDO, adică într-o suprafață mai mică de 3 mp, forma adoptată a transformat mecanismul recursului compensator într-o grațiere mascată aplicabilă tuturor persoanelor private de libertate;
4) Anunțarea de către ministrul Justiției, Tudorel Toader, a intenției de modificare a legilor justiției, în data de 23 august 2017 . Proiectul de lege afecta echilibrul între puterile statului, submina grav independența justiției și sporea nemăsurat și nejustificat puterea ministrului Justiției, provocând cel mai mare protest din istoria magistraturii române.
5) Propunerile legislative de modificare a legilor justiției inițiate de parlamentari ai coaliției PSD – ALDE care pun Inspecția Judiciară sub controlul unui organism fără fundament constituțional, schimbă cadrul pregătirii magistraților, creează un ,,tribunal special” pentru magistrați – Direcția pentru Investigarea Infracțiunilor Săvârșite de Judecători și Procurori;
6) Alte modificări preconizate pentru Codul Penal: pragul pentru abuz în serviciu;
În continuare, detaliem aceste acțiuni și le explicăm:
1) Adoptarea Ordonanței de Urgență nr. 13 din 1 februarie 2017
Prin OUG 13 se aduceau modificări Codului Penal și de Procedură Penală, menite sa slăbeasca lupta anticorupție. Menționăm mai jos doar modificările mai importante aduse Codului Penal.
A – Favorizarea făptuitorului
Dacă ajuți o persoană să se sustragă de la proces sau de la executarea pedepsei, comiți o infracțiune. Nu sunt sancționați însă cei care își ajută membrii de familie (părinții sau bunicii ori străbunicii, copiii sau nepoții ori strănepoții, frații sau nepoții acestora, soții sau concubinii). OUG 13 a mai adăugat însă o categorie de persoane care nu va fi sancționată: afinii până la gradul II. Cu alte cuvinte, nu ar mai fi fost sancționați părinții și bunicii soțului, copiii și nepoții soțului, frații soțului. Aceasta ar fi însemnat că dosarele deja deschise pentru aceste din urmă categorii de persoane trebuiau închise.
B – Abuzul în serviciu
Reglementarea abuzului în serviciu era modificată aproape în întregime, depășindu-se cerințele unei decizii a Curții Constituționale (405/2016) care atrăgea atenția asupra unei singure neclarități.
Fapta urma să fie infracțiune numai atunci când se încalcă normele dintr-o lege, OG sau OUG și se produce o pagubă de peste 200.000 lei sau o vătămare a drepturilor ori intereselor unei persoane.
Astfel, de pe data de 11 februarie 2017 faptele de abuz cu prejudiciu de cel mult 200.000 lei nu ar mai fi fost infracțiuni. Dosarele penale în curs de soluționare ar fi trebuit închise, iar prejudiciul putea fi recuperat de cei interesați numai pe calea unui proces civil (reclamantul trebuie să plătească taxă de timbru, să plătească expertize etc., ceea ce nu se întâmplă în cursul procesului penal). Persoanele condamnate definitiv pentru asemenea fapte ar fi trebuit puse în libertate și condamnarea ștearsă din cazier. Pragul de 200.000 lei a fost ales în mod arbitrar.
Se reduceau limitele de pedeapsă de la 2-7 ani închisoare la 6 luni-3 ani închisoare sau amendă. Deci, OUG 13 stabilea pedepse mai mici pentru abuz în serviciu. Efectul era că ar fi scăzut și termenele de prescripție a răspunderii penale, ceea ce ar fi afectat dosarele în curs. Dacă până la OUG 13 o infracțiune de abuz în serviciu putea fi reclamată în termen de până la 8 ani de la data comiterii și urmărită sau judecată în maxim 16 ani, acest termen ar fi scăzut la 5 ani, respectiv 10 ani, astfel că dosarele care se aflau pe rolul organelor judiciare de mai mult de 10 ani, în care s-au îndeplinit acte de procedură, trebuiau închise.
În caz de condamnare, judecătorul era obligat să interzică celui condamnat să exercite o funcție publică timp de 1-5 ani. Prin OUG 13 această interdicție ar fi rămas la latitudinea judecătorului.
OUG 13 reducea drastic pedepsele la abuzul în serviciu comis prin discriminare: dacă până atunci se pedepsea cu 2-7 ani închisoare și interzicerea dreptului de a mai exercita funcția publică pentru cel care îngrădea drepturile unei persoane pe temei de rasă, naționalitate, religie, sex, dizabilitate etc, sancțiunea scădea la închisoare o lună-un an sau amendă.
OUG 13 mai prevedea că nu vor mai fi pedepsiți cei care comit fapta de abuz în serviciu, inclusiv prin discriminare, prin emiterea, aprobarea sau adoptarea actelor normative. Aceasta dădea naștere unei categorii speciale de angajați ai statului care nu pot fi trași la răspundere indiferent cât de mare ar fi paguba produsă sau cât de importantă ar fi vătămarea produsă.
C – Neglijența în serviciu
Până la OUG 13, dacă un funcționar comitea, în cursul îndeplinirii îndatoririlor de serviciu, o pagubă sau o vătămare, dar nu cu intenție (când ar fi fost abuz), ci prin indiferență sau neglijență, fapta era infracțiune. Prin OUG 13, această infracțiune dispărea cu totul din Codul Penal, indiferent cât de gravă ar fi fost urmarea faptei. Aceasta înseamnă că dosarele penale în curs de soluționare ar fi trebuit închise, iar prejudiciul mai putea fi recuperat de cei interesați numai pe calea unui proces civil. Persoanele condamnate definitiv pentru asemenea fapte ar fi trebuit puse în libertate și condamnarea ștearsă din cazier.
D – Conflictul de interese Luarea unei decizii de către cel care ocupă o funcție publică în folosul patrimonial al său, al soțului sau al rudei/afinului până la gradul doi este infracțiune. Codul prevedea că astfel de decizii nu pot fi luate nici pentru cei cu care ai fost în raporturi comerciale sau de muncă în ultimii 5 ani sau dacă ai primit cadouri sau donații de la aceștia. Curtea Constituțională adoptase o decizie (603/2015) în sensul că textul de lege folosește sintagma „raporturi comerciale” care nu este clarificată.
În loc să fie clarificată această sintagmă, prin OUG 13 a fost cu totul eliminată referirea la ea. Mai mult, s-au înlăturat și referirile la raporturile de muncă, cadouri și donații. Prin urmare, dacă iei o decizie ca funcționar public prin care îți avantajezi fostul șef, fostul partener de afaceri sau pe cel care tocmai ți-a plătit o vacanță la mare, nu vei comite vreo infracțiune.
Protestele masive de stradă au făcut ca Guvernul să abroge OUG 13/2017 printr-o altă ordonanță de urgență, înainte de termenul de 10 zile stabilit pentru intrarea în vigoare a ordonanței.
2) Adoptarea de către Parlament a Legii nr. 193 din 24 iulie 2017 pentru modificarea Codului Penal
Prin Legea 193/2017 a fost înlocuită infracțiunea de conflict de interese din Codul Penal prin cea de „folosirea funcției pentru favorizarea unei persoane”.
În noua formă se pedepsește doar îndeplinirea unui act prin care s-a obținut un folos patrimonial, nu și participarea la luarea unei decizii prin care s-a obținut un folos patrimonial.
Nu se mai pedepsește infracțiunea dacă folosul patrimonial a fost obținut pentru o altă persoană cu care funcționarul public s-a aflat în raporturi comerciale ori de muncă în ultimii 5 ani sau din partea căreia a beneficiat ori beneficiază de foloase de orice natură.
Adoptarea acestei legi echivalează practic cu dezincriminarea infracțiunii de conflict de interese, cu consecințe atât asupra dosarelor aflate pe rolul instanțelor, cât și asupra dosarelor aflate în lucru la procurori, având ca obiect infracțiunea sus-menționată.
3) Adoptarea de către Parlament a Legii nr. 169 din 14 iulie 2017 privind executarea pedepselor Proiectul inițial prevedea un mecanism foarte strict: 3 zile compensatorii la fiecare 30 de zile executate în condiții neconforme standardelor CEDO, adică într-o suprafață mai mică de 3 mp. Parlamentarii PSD, ALDE și UDMR au introdus amendamente care au transformat mecanismul recursului compensator, bazat pe analiza individuală a fiecărui caz, într-o grațiere mascată aplicabilă tuturor persoanelor private de libertate.
Astfel, s-a decis:
-pentru fiecare 30 zile în condiții neconforme, să fie considerate executate 6 zile în loc de 3;
-suprafața minimă pentru executarea pedepsei în condiții neconforme a crescut la 4 mp în loc de 3 mp propuși în proiectul de lege adoptat în noiembrie 2016 și promovat de guvernul PSD ALDE în parlament;
-generalizarea suprafeței neconforme în care deținutul a executat pedeapsa de la camera de detenție la clădirea penitenciarului;
-mărirea beneficiilor în zile câștigate pentru muncă, unde s-au relaxat toate condițiile și au crescut toate beneficiile.
Relaxarea condițiilor de acordare a recursului compensator s-a făcut fără o analiză responsabilă a consecințelor. Ministrul Justiției, Tudorel Toader, s-a mărginit doar la a-și exprima tardiv surprinderea față de efecte. Prin amendamentele adoptate, parlamentarii coaliției PSD – ALDE au dovedit că nu au nicio ezitare să pună în pericol siguranța cetățeanului.
4) Anunțarea de către ministrul Justiției, Tudorel Toader, a intenției de modificare a legilor justiției, în data de 23 august 2017
Ministrul Justiției a anunțat într-o conferință de presă din data de 23 august intenția de a aduce modificări ample legilor justiției (legile nr. 303, 304 și 317 din 2004). Textul proiectului a fost publicat abia după o săptămână, după reacțiile și solicitările societății civile și ale asociațiilor magistraților din România. Proiectul de lege afecta echilibrul între puterile statului, submina grav independența justiției și sporea nemăsurat și nejustificat puterea ministrului Justiției:
-ministrul ar fi putut face practic numirile în funcțiile de conducere din Parchetul de pe lângă Înalta Curte de Casație și Justiție, Direcția Națională Anticorupție și Direcția de Investigare a Infracțiunilor de Criminalitate Organizată şi Terorism, până la nivelul ierarhic al șefilor de birou inclusiv – Consiliul Superior al Magistraturii neavând posibilitatea de a respinge decât o singură dată propunerile avansate de ministrul numit politic;
-ministrul și-ar fi exercitat autoritatea asupra procurorilor la nivel operațional, în sfera funcțiilor și atribuțiilor acestora, dincolo de autoritatea generală cu care este învestit prin art. 132 (1) din Constituția României cu privire la statutul procurorilor;
-ministrul ar fi putut exercita presiuni și influențe de natură politică prin extinderea posibilității de control pe cale ierarhică a soluțiilor adoptate de procurorul de caz;
-ministrul ar fi avut în totalitate controlul Inspecției Judiciare (IJ) – de la normele pentru efectuarea inspecției – stabilite prin ordin de ministru, până la buget și numirea șefului Inspecției Judiciare, putând totodată să ceară refacerea rapoartelor IJ; trecerea Inspecției Judiciare de la Consiliul Superior al Magistraturii la Ministerul Justiției ar fi de natură să afecteze grav independența justiției ca putere separată în stat;
De asemenea, crearea în cadrul Parchetului de pe lângă Înalta Curte de Casație şi Justiție a unei direcții dedicate combaterii infracționalității în rândul magistraților, pe lângă faptul că genera o inutilă fragmentare instituțională, se constituia într-un factor suplimentar de presiune asupra magistraților.
În plus, eliminarea Președintelui României din procedurile de numire a funcțiilor de conducere la vârful sistemului judiciar ar fi de natură să afecteze grav sistemul de echilibru și control reciproc al puterilor în stat, esențial pentru arhitectura constituțională a României.
„Proiectul Toader” de modificare a legilor justiției a provocat cel mai mare protest din istoria magistraturii române, aproape 4000 de magistrați din toată țara semnând memoriul inițiat de Forumul Judecătorilor din România care critică aceste propuneri. Într-o mișcare fără precedent. Consiliul Superior al Magistraturii, Președintele Înaltei Curți de Casație și Justiție (ICCJ) și Procurorul General au criticat dur acest proiect. În fața valului de critici, ministrul Justiției a anunțat că Guvernul renunță la promovarea acestui proiect, lăsând modificările legislative în sarcina coaliției majoritare PSD – ALDE din Parlamentul României.
5) Propunerile legislative de modificare a legilor justiției inițiate de parlamentari ai coaliției PSD – ALDE
După abandonarea „proiectului Toader”, propunerile legislative de modificare a legilor justiției sunt în acest moment asumate de parlamentari ai coaliției PSD – ALDE, urmând a fi dezbătute și adoptate în procedură de urgență. Proiectul ridică în continuare probleme serioase:
-Noul proiect pune Inspecția Judiciară sub controlul unui organism fără bază constituțională (Consiliul de Integritate a Judecătorilor și Procurorilor din România), inexistent în prezent, dar care ar urma să fie înființat printr-o lege separată (deși era esențial să se cunoască organizarea, finanțarea, competența, regulile procesului decizional, garanțiile de independență etc.), nesocotind numeroase Rapoarte ale Comisiei Europene în cadrul Mecanismului de Cooperare și Verificare (MCV), precum și rolul constituțional al Consiliului Superior al Magistraturii de garant al independenței justiției.
-Inițiativa legislativă cuprinde foarte multe modificări care vor influența cariera și activitatea profesională a magistraților și vor produce dezechilibre în sistemul judiciar. Amintim aici numai modificarea duratei cursurilor de formare profesională la Institutul Național al Magistraturii, aptă a produce în timp disfuncționalități imense în funcționarea instanțelor și a parchetelor, lipsind sistemul de aproximativ 1000 de viitori magistrați în următorii 4 ani, în condițiile unui val de pensionări așteptat pe termen scurt și foarte scurt.
-Crearea unei Direcții pentru Investigarea Infracțiunilor Săvârșite de Judecători și Procurori reprezintă un regres enorm care ne amintește de Biroul de Investigații Speciale de tristă amintire – acel mecanism teribil de intimidare a magistraților căruia, acum mai bine de 15 ani, i-a căzut victimă tânărul procuror Cristian Panait. Nu se arată nicăieri de unde a reieșit necesitatea creării unui astfel de organ.
6) Alte modificări preconizate pentru Codul Penal: pragul pentru abuz în serviciu
Coaliția PSD-ALDE impune stabilirea unui prag valoric al prejudiciului cauzat pentru a putea fi reținută infracțiunea de abuz din serviciu. Pentru a-și justifica abordarea, PSD-ALDE amintește un raport din 2012 al Comisiei de la Veneția. Deși Comisia de la Veneția a precizat că reținerea infracțiunii de abuz în serviciu în cazul miniștrilor trebuie să se bazeze pe „un prag înalt” al valorii sociale atinse, coaliția PSD-ALDE răstălmăcește acest principiu pentru a justifica necesitatea unui prag înalt din punct de vedere monetar, iar nu al valorilor sociale atinse. Platforma România 100 nu consideră oportună introducerea unui prag pentru infracțiunea de abuz în serviciu decât cel mult la un nivel simbolic, minim.
Mai mult, pragul nu va fi aplicabil doar membrilor guvernului, ci oricăror funcționari publici. Mimând consultarea societății civile și profesioniștilor din domeniul justiției pentru a determina acest prag, coaliția PSD-ALDE așteaptă un moment cât mai întârziat în care pragul să fie anunțat, sperând să scape de amenințarea unor proteste masive”. —
Document realizat cu sprijinul comunității tematice ,,Justiție și politici anticorupție” din Platforma România 100",https://www.notabn.ro/dacian-ciolos-platforma-100-se-alatura-protestelor-impotriva-legilor-justitiei-psd-alde/,2020-03-06,About The Author
847,847,notabn.ro,ANOFM. 31.213 locuri de muncă vacante la nivel naţional,"Potrivit datelor furnizate de agenţii economici privind locurile de muncă vacante, în evidenţele Agenţiei Naţionale pentru Ocuparea Forţei de Muncă (ANOFM) sunt înregistrate 31.213 locuri de muncă, în data de 13 iulie 2018.
Situaţia locurilor de muncă vacante, în fiecare judeţ: Bucureşti – 5.688, Prahova – 3.085, Arad – 2.550, Cluj – 1.468, Sibiu – 1.297, Timiş – 1.073, Ilfov – 978, Iaşi – 906, Olt – 874, Galaţi – 840, Constanţa – 829, Bistriţa-Năsăud – 772, Dolj – 767, Gorj – 716, Harghita – 664, Neamţ – 622, Hunedoara – 605, Argeş – 602, Vâlcea – 594, Braşov – 541, Brăila – 523, Maramureş – 472, Călăraşi – 409, Vaslui – 391, Buzău – 378, Satu Mare – 363, Tulcea – 360, Dâmboviţa – 352, Alba – 351, Mureş – 347, Bihor – 282, Mehedinţi – 225, Teleorman – 219, Ialomiţa – 175, Botoşani – 154, Vrancea – 138, Covasna – 129, Suceava – 125, Sălaj – 116, Caraş-Severin – 105, Giurgiu – 104, Bacău – 24.
La nivel naţional, cele mai multe locuri de muncă sunt oferite pentru: muncitor necalificat la asamblarea, montarea pieselor (2.445), agent de securitate (2.091), lucrător comercial (1.669), muncitor necalificat în industria confecţiilor (1.406), manipulant mărfuri (1.320), confecţioner-asamblor articole din textile (1.105), montator subansamble (896), muncitor necalificat la demolarea clădirilor, căptuşeli, zidărie, plăci mozaic, faianţă, gresie, parchet (856), muncitor necalificat la ambalarea produselor solide şi semisolide (686), şofer autocamion/maşină de mare tonaj (641).
Persoanele interesate să ocupe un loc de muncă se pot adresa agenţiilor teritoriale pentru ocuparea forţei de muncă de domiciliu sau de reşedinţă ale căror date de contact se află pe site-ul www.anofm.ro. Oferta locurilor de muncă se actualizează în timp real şi poate fi vizualizată pe site-ul www.card-profesional.ro.
Serviciul Comunicare şi Secretariatul Consiliului de Administraţie",https://www.notabn.ro/anofm-31-213-locuri-de-munca-vacante-la-nivel-national/,2020-03-06,About The Author
848,848,notabn.ro,"Întâlnire a Grupului de lucru (stakeholderi) creat în cadrul Proiectului RURAL SMEs, la nivelul Regiunii Nord-Vest","Ierii, 30 mai 2018, a avut loc la Hotel ,,Ozana” Bistriţa, cea de a VI-a reuniune a Grupului de lucru (stakeholderi) creat în cadrul Proiectului RURAL SMEs, la nivelul Regiunii Nord-Vest. În cadrul întâlnirii au fost prezentate bunele practici ale partenerilor în domeniul ,,nişelor de energie şi TIC în mediul rural”, precum şi activităţile care urmează a avea loc în cadrul proiectului implementat de Camera de Comerţ şi Industrie Bistriţa-Năsăud, alături de partenerii din Spania, Irlanda, Slovenia, Grecia, Ungaria şi Portugalia, are ca obiectiv specific îmbunătăţirea politicilor de creştere a competitivităţii IMM-urilor din zonele rurale.
Proiectul ,,Politici de dezvoltare a antreprenoriatului şi IMM-urilor inovative în mediul rural – RURAL SMEs”, derulat în perioada 01.01.2017 – 30.06.2021, îşi propune creşterea calităţii măsurilor din sistemul de sprijin regional pentru antreprenori, prin schimburi de experienţe, identificarea de bune practici şi implementarea cunoştinţelor dobândite în planuri de acţiune regionale pentru încurajarea creării de IMM-uri inovative în zonele rurale.
Întâlnirea a avut în vedere identificarea într-o măsură cât mai bună a problemelor cu care se confruntă sectorul economic din mediul rural şi generării de propuneri care să poată fi transpuse în instrumente de sprijin a IMM-urilor inovative.
Întâlnirea de lucru a început cu prezentarea, de către doamna Dr. Biolog Corina Berkesy, reprezentant al I.C.P.E. Bistriţa, a raportului privind participarea la workshop-ul şi vizita de studii organizate la Guimaraes (Portugalia), în perioda 21-22 martie 2018. Lucrările au continuat cu prezentarea bunelor practici pe tema ,,Nişelor de energiie şi TIC în mediul rural”, pregătite de partenerii proiectului, susţinută de doamna Dorina-Mihaela Cotoi, responsabil proiect din cadrul Camerei de Comerţ şi Industrie Bistriţa-Năsăud.
În perioada 12-13 iunie 2018 va avea loc următoarea întâlnire a partenerilor proiectului, găzduită de partenerul din Ungaria, la Sumeg, care va include şi workshop-ul cu tema ,,Invoare socială”. În cadrul workshop-ului, fiecare partener va prezenta un exemplu de bune practici din regiunea pe care o reprezintă.
Buna practică reprezentantivă pentru Regiunea Nord-Vest, care va fi prezentată în cadrul evenimentului, este proiectul ,,Economia socială – Responsabilitate socială de la Nord la Sud”, implementat de Consiliul Judeţean Maramureş, cu finanţare prin Programul Operaţional Sectorial Dezvoltarea Resurselor Umane 2007-2013. Acest exemplu de proiect de succes a fost prezentat participanţilor la întâlnirea de astăzi de către doamna Cristina Pop, Consilier asistent Compartimentul Strategii Judeţene – Consiliul Judeţean Maramureş. Mai multe informaţii privind acest proiect pot fi regăsite la link-ul: http://www.economiesociala-maramures.ro/ .
După prezentarea bunelor practici identificate şi analizate până în prezent, în cadrul evenimentului au fost dezbătute o serie de aspecte legate de paşii pe care Camera de Comerţ şi Industrie Bistriţa-Năsăud, alături de membrii grupului de lucru creat la nivel regional, îi va avea de făcut pentru realizarea ,,Planului de acţiune” privind îmbunătăţirea instrumentelor de sprijin a IMM-urilor inovative din mediul rural.
Informaţii suplimentare privind acest proiect pot fi obţinute vizitând pagina web: https://www.interregeurope.eu/ruralsmes/.",https://www.notabn.ro/intalnire-a-grupului-de-lucru-stakeholderi-creat-in-cadrul-proiectului-rural-smes-la-nivelul-regiunii-nord-vest/,2020-03-06,About The Author
849,849,notabn.ro,"Elev: ,,Am fost dat afară de la ore din cauza părului indecent de lung”","Incident scandalos relatat de un elev din Cluj-Napoca pe Facebook. Băiatul susține într-o postare că a fost dat afară de la ora de chimie din cauza părului ,,indecent de lung”.
,,Salut ! Dacă ai putin timp liber , te invit să citești această ,,frustrare” a mea față de sistemul de învătământ din Romania , iar dacă ai acceași părere , te invit să dai un share mai departe.
EDIT : După mai multe mesaje în care diverse persoane m-au rugat să le țin la curent legat de situația mea , am înființat o pagina de facebook unde dacă doriți puteți urmări ce se va întampla. https://www.facebook.com/tudorhelgiu/
Astăzi , eram la ora de chimie , stăteam liniștit și îmi vedeam de treaba mea , deodată intră marele Dom’ Director la mine in clasă. Din cauza părului meu ,,indecent de lung” am fost scos de la oră. Ajungând în curte, mă aflu alături de încă 20-25 de elevi din școală (băieti) cu păr lung sau barbă așteptând să fim scosi din școală. Da , ați citit bine , pentru că avem părul lung sau barbă am fost scoși din perimetrul liceului.”",https://www.notabn.ro/elev-fost-dat-afara-de-la-ore-din-cauza-parului-indecent-de-lung/,2020-03-06,About The Author
850,850,notabn.ro,"Ciute surprinse în înregistrări video, în Parcul Național Munții Rodnei. Video","Imagini spectaculoase cu ciute care se plimbă prin Parcul Național Munții Rodnei, bucurându-se de începutul primăverii, au fost surprinse de camerele video cu senzori de mișcare amplasate pe suprafața parcului și făcute publice pe pagina de Facebook a acestuia. Este vorba de două înregistrări, una de zi, cealaltă din timpul nopții, în care senzorii de mișcare ai camerelor de monitorizare au surprins câte o ciută în plimbarea obișnuită prin parc.
Ciuta este perechea cerbului și, după cum îi spune numele este ,,ciută”, adică fără coarne, excepțional fiind întâlnite și ciute cu mici cornițe.
Ciute in PNMR Ciute surprinse de camerele video cu senzori de miscare amplasate in teren. Multumim colegului nostru ing. Lorint Mihai pentru filmulete si poze. Publicată de Parcul National Muntii Rodnei pe Miercuri, 13 martie 2019",https://www.notabn.ro/ciute-surprinse-in-inregistrari-video-in-parcul-national-muntii-rodnei-video/,2020-03-06,About The Author
851,851,notabn.ro,Dacian Cioloș :„Soarta ne-a adus într-un moment în care nu mai putem pasa responsabilitatea la altul. “,"Fondatorul Mișcării România Împreună (RO+), Dacian Cioloș, a fost prezent la Galați, pentru a discuta cu oamenii despre viitorul orașului, despre problemele pe care le întâmpină, în prezent, comunitatea locală și ce s-ar putea schimba pentru ca lucrurile să meargă mai bine.
Dacian Cioloș a explicat că „e nevoie și de emoție, dar e nevoie de substanță. Putem merge cu emoție și atunci stăm fiecare și ne vedem de treabă acum, la casele noastre, ne angajăm niște experți în a crea emoții și creăm emoții la momentul respectiv. Și câștigăm alegerile. Dar ce-am rezolvat cu asta?“.
Cioloș a subliniat cât e de important să existe și un plan al unui partid. „Haideți să pregătim planul care ne convine, să începem să vorbim și despre România pe care o vrem și o sa creăm și emoție. Dar haideți să creăm o emoție adevărată, o emoție care să vină din lucruri sincere și din lucruri adevărate, nu din lucruri provocate doar din dragul de a ne bate cu ceilalți. Eu cred că românul e și emotiv, dar are și suficientă structură mentală, intelectuală și sunt generații care înțeleg din ce în ce mai mult și mesaje raționale și structurate dacă le prezentăm ca atare“, a spus fondatorul Mișcării România Împreună.
Cioloș a anunțat și că are de gând să bată țara în lung și în lat, până anul viitor, în primăvară, pentru a sta de vorbă cu cât mai mulți oameni. „Am fost criticat că scriu prea mult pe Facebook, că nu ies suficient la televiziuni și așa mai departe. Acum, am hotărât că o mă duc prin țară și o să fac treaba asta până anul viitor, în primăvară, și cât o să pot de mult. Bun, acum, când vin în orașe, mi se spune: «De ce nu te duci în mediul rural?». O să mă duc și în mediul rural, dar trebuie să le fac pe rând pe toate. Evident că am venit acolo unde sunt mai mulți oameni, unde sunt deja niște lucruri structurate și unde există deja un spațiu de dialog. O să creăm spațiu de dialog și în mediul rural. Eu am discutat și cu oamenii din mediul rural și când am fost ministru al Agriculturii, și când am fost comisar (european, n.r.) și știu și pot să discut și cu ei“, a spus Dacian Cioloș.
Despre nevoia de implicare
Cioloș este de părere că România are nevoie de leadeship, avem nevoie de lideri de opinie și de oameni care să se bată pentru noi. „Dar oare n-avem nevoie de fiecare dintre noi înșine? Problema asta v-ați pus-o? Că putem avea lideri… dar dacă liderul acela e lăsat singur și scos la înaintare și noi ne bucurăm când îl vedem la televizor și uite ce combate cu celălalt și noi stăm în continuare acasă și venim și punem întrebări: «Dar cum faceți cu aia? Dar cu cealaltă cum faceți? Dar aveți idee pentru aia?». Eu sunt un om ca și dumneavoastră. Stau și nu dorm noaptea ca să găsesc soluții și să văd cum să mă exprim cât mai bine, cum să scot ce e mai bun din mine, cum să fac să nu mint oamenii atunci când nu pot să fac niște lucruri sau să o spun fără să îi descurajez, cum fac atunci când am niște convingeri să pot să conving cât mai mulți oameni, dar nu să le impun punctul meu de vedere doar pentru că așa cred eu“, a mărturisit politicianul.
Cioloș a subliniat că acesta este „un moment-cheie, pentru că soarta ne-a adus într-un moment în care nu mai putem pasa responsabilitatea la altul. Da, ajungi la concluzia că e momentul în care nu mai poți pasa responsabilitatea la celălalt atâta timp cât tu nu ești convins că ai făcut tot ce ține de tine, tot ceea ce știi tu să faci“.
„Decât să plătim o mașină de manipulat mentalul colectiv și emoțiile, ca să creăm emoția, sau să plătim niște consultanți ca să vină cu niște scandaluri ca să creăm emoția, ce ar fi să mergem fiecare dintre noi în scara de bloc, la magazin, la locurile de muncă, în satul din care provenim și să discutăm cu oamenii? Să ne dovedim că, dacă noi avem niște convingeri, îi putem convinge și pe ceilalți. Și când nu îi putem convinge, cel puțin învățăm să îi ascultăm, să găsim puncte de vedere comune. Și mai ales cei care au stat deoparte și n-au votat să înțeleagă că e important să vină și să o facă“, a concluzionat Dacian Cioloș.",https://www.notabn.ro/dacian-ciolos-soarta-ne-a-adus-intr-un-moment-in-care-nu-mai-putem-pasa-responsabilitatea-la-altul/,2020-03-06,About The Author
852,852,notabn.ro,Naţionala României de hochei a reuşit o performanţă fabuloasă,"Hocheiul românesc a fost ca şi inexistent până anul trecut, când s-a evitat, în extremis, retrgrodarea la un nivel şi mai jos! Astăzi, băieţii pregătiţi de slovacul Julius Penzes au reuşit o promovare incredibilă.
După o serie de victorii formidabile la Tallin (Estonia), hocheiştii români au obţinut calificarea în al doilea eşalon valoric al hocheiului mondial şi, în 2020, se vor lupta pentru o clasare între locurile 17-22. Ceea ce nu s-a mai întâmplat din 1995! Altfel spus, anul viitor, România poate ataca promovarea în prima grupă mondială. O asemenea performanţă a fost posibilă după victoria de astăzi cu Olanda, scor 3-1, care a întregit un parcurs excelent, după alte patru victorii. Iată seria meciurilor câştigate la Tallin: România – Estonia 4-3 România – Japonia 3-2 România – Polonia 3-2 România – Ucraina 5-1 România – Olanda 3-1 Cum a fost posibil miracolul? Promovarea României poate fi catalogată drept un miracol sportiv, iar prosport.ro a explicat de ce. Japonia a fost peste România din 1982 (!), Polonia a realizat un golaveraj 23-1 cu tricolorii în perioada 2012-2014 la acelaşi nivel, iar Ucraina i-a învins în ultimele şase meciuri (golaveraj 39-4). Şi, totuşi, cum a fost posibilă o „metamorfoză“? Sursa citată scrie că motivul principal ţine de naturalizarea celor patru jucători, slovacul Patrick Polc şi ucrainenii Yevhen Yemelianenko, Anton Butochnov şi Pavlo Borysenko. Ultimii trei n-au evoluat, anul trecut, la Campionatul Mondial. Iar portarul Patrick Polc a făcut adevărate minuni, dominând topurile de la Tallin. El a terminat cu procentaj de peste 93%.!
Echipa României care a realizat această performanţă: Portari: Polc Patrik (ASC Corona Braşov), Toke Zoltan –Laszlo (ASC Corona Braşov) Fundaşi: Bors Huba – Ferenc (ASC Corona Braşov ), Borysenko Pavlo (ASC Corona Braşov), Farkas Tamas (SC Miercurea Ciuc), Goga Attila (ACSH Gheorgheni), Gyorfy Tihamer – Laszlo (SC Miercurea Ciuc), Mihaly Ede (ASC Corona Braşov), Sallo Alpar (SC Miercurea Ciuc), Yemelianenko Yevhen (CSM Galaţi) Atacanţi: Biro Gergo (ASC Corona Braşov), Butochnov Anton (CSM Galaţi), Casaneanu Eduard (SC Miercurea Ciuc), Constantin Mircea – Cristian (ACSH Gheorgheni), Csergo Hunor (ACSH Gheorgheni), Gliga Roberto (ASC Corona Braşov), Irimia Adrian (CSM Galaţi), Molnar Zsombor (ASC Corona Braşov), Peter Balazs –Szabolcs (ASC Corona Braşov), Reszegh Tamas (SC Miercurea Ciuc), Rokaly Szilard (SC Miercurea Ciuc), Tranca Daniel (ASC Corona Braşov)
Antrenori: Penzes Julius (principal), Trandafir Marius (secund)",https://www.notabn.ro/nationala-romaniei-de-hochei-a-reusit-o-performanta-fabuloasa/,2020-03-06,About The Author
853,853,notabn.ro,"VIDEO. Militarii români aflaţi în teatrele de operaţiuni: ""Îi iubim pe cei de acasă. Crăciun fericit""","Departe de casă și concentrați pe misiunile de pace, militarii români din Mali și Afganistan au sărbătorit Crăciunul cu gândul la familii. Ca să-și mai aline dorul de casă, militarii au împodobit bradul și le-au transmis mesaje video celor dragi.
MALI
lt. ALEXANDRU IVAN
„Deşi sunt la o distanţă foarte mare de casă şi familie, sunt cel mai fericit tată militar. Mărturisesc faptul că abia aştept să-mi strâng pentru prima dată baieţelul în brate şi să mă Bucur din plin de familie, atunci când îmi voi termina cu bine misiunea. Crăciun fericit şi sărbători fericite alături de cei dragi!”
plt. FLORINA BRATOSIN
„Gândul meu se îndreaptă către familie, colegi şi toţi cei dragi. Crăciun fericit!”
cap. SIMION ZALISCHI
„Să fii departe de casă nu e uşor, însă atât eu cât şi colegii mei ne-am sumat aceste lipsuri. Misiunea Forţelor Aeriene Române în Mali este în mâinile noastre”.
AFGANISTAN
VITAMANI
„Doresc să le transmit tuturor celor de acasă toate gândurile bune şi fie ca sărbătoarea Naşterii Domnului să le umple casele de belşug şi inimile de bucurie”.
ZAINEA
„Din Afganistan le transmit familiilor şi prietenilor, tuturor celor dragi, multă sănătate”.
MORARU
„Cu aceasta ocazie vă transmit vouă, celor de acasă, pentru că mă gândesc cu mult drag la voi în această perioadă. Va doresc, din tot sufletul, sărbători fericite şi toate dorinţele să vi se îndeplinească!”
VLAD
„Cu ocazia sărbătorilor de iarnă doresc să transmit un mesaj familiei mele: îi iubesc mult, îmi e dor de ei şi abia aştept să ne revedem acasă!”
VLASCEANU
„Crăciun fericit! La mulţi ani şi Nou An plin de bucurii!”
BOBOC
„Familiei îi doresc: Crăciun fericit! Sărbători fericite! Un Nou An plin de împliniri şi de realizări!”
NEAGU
„De aici, din teatrul de operaţie Afganistan, doresc familiei mele şi tuturor românilor un Crăciun magic şi plin de mister!”
MIRLENEANU
„Le urez tuturor românilor de acasă, din România şi nu numai, un Crăciun fericit şi plin de bucurii!”",https://www.notabn.ro/video-militarii-romani-aflati-in-teatrele-de-operatiuni-ii-iubim-pe-cei-de-acasa-craciun-fericit/,2020-03-06,About The Author
854,854,notabn.ro,Greața contribuabilului român,"Autor Andreea Paul
Toată lumea vorbește despre haosul din administrația publică. Cu toții știm că relația noastră ca cetățeni cu orice instituție publică este deficitară. Individual, punctual, ne izbim dur de adevărata față a mizeriei sale. Vă istorisesc un astfel de contact. Fiecare dintre rândurile de mai jos este real. În România anului 2018…
Zilele trecute, un contribuabil a primit o înștiințare de la ANAF că datorează o sumă de circa 200 de lei bugetului public. Trei zile mai târziu, la bancă și la locul de muncă ajung popriri pe o sumă de cinci ori mai mare.
În aceeași zi cu primirea popririi, contribuabilul se duce la ANAF. Intră într-o clădire insalubră, dă față în față cu sictirul funcționarului public care îl trimite de la un birou la altul, apoi de la o cameră la alta. Contribuabilul cere să fie lămurit cu privire la sumele datorate: de unde provin ele și care este cuantumul total al datoriilor sale către stat, pe drept cuvânt. După trei birouri parcurse i se printează o hârtie cu un alt sold al datoriilor față de cel comunicat inițial.
În continuare, cetățeanul este nelămurit: vrea să plătească suma poprită și să iasă din această mlaștină administrativă. Ghinion. Nu se poate, pentru că în sistem apare o altă poprire anterioară (cu câțiva ani buni în urmă) de care nici contribuabilul, nici băncile, nici la locul de muncă nu se știe.
Contribuabilul, și mai nelămurit, umblă printre birourile și funcționarii pe la care e pasat, de la unul la altul, timp în care ba nu funcționează sistemul ANAF, ba i se emite o altă hârtie, cu un alt sold pretins total al datoriilor… și apare ticul funcționarului de la stat care se uită obsedant la ceas. Nimic nu mai poate fi făcut pentru că mai sunt doar două minute și programul se termină.
A doua zi, contribuabilul amână plecarea în vacanță și se duce să-și plătească datoriile la stat. O ia de la capăt, solicitând un sold total al datoriilor lui și explicația sursei acestei datorii. Din sistemul informatic greoi al ANAF, cu întreruperi dese, i se printează a treia hârtie, desigur, cu un alt sold față de celelalte două din ziua anterioară. Slavă Domnului, ceva mai mică …
Dar în continuare nicio lămurire. Primește în schimb un șir de sume, de dobânzi și de penalități aferente acestora, fără nicio explicație a originii principalului.
Obosit și grăbit, contribuabilul fuge la casierie să plătească. După coada aferentă, se cocoșează, aplecându-se deja la vestitul gemuleț al ghișeului, unde este certat de către funcționarul public că nu știe numerele dosarelor pentru care are datorii. Cetățeanul reacționează și roagă funcționarul public să comunice direct cu celălalt funcționar public de la care tocmai plecase. Replica tăioasă vine: ,,nu suntem colegi! Eu sunt la Trezorerie, ei sunt la ANAF!” Așa că: ,,plătiti sau nu plătiți?!”
Contribuabilul strânge din dinți și plătește. Obține o chitanță cu care se întoarce la camera unde i s-a emis ultima decizie. Surpriză: de fapt nu a rezolvat nimic! Sistemul ANAF nu funcționează, iar lucrătorul public ridică din umeri blazat: ,,nu am ce să fac, veniți mai târziu!”
La orele 14.00, funcționarul public a identificat numerele dosarelor pe care ar fi trebuit să i le comunice contribuabilului la prima oră. Dar este tardiv, pentru că pe chitanță nu se mai poate modifica. Iar deciziile de ridicare a popririi sunt la semnat. Deci nu i le poate da!
La orele 15.00, deciziile vin de la semnat și contribuabilul primește câte o hârtie pentru fiecare entitate căreia i-a fost adresată poprirea: loc de muncă, bănci, asociații profesionale. Câte una pentru fiecare! De ce, Dumnezeule, nu era suficientă una singură valabilă pentru toți?! Ca să nu mă mai întreb de ce statul poprește conturile pentru datorii de mai bine de zece ani neimputate contribuabilului?!
Problema nu s-a terminat aici. Contribuabilul tocmai a aflat că începe o nouă cursă contra cronometru în care trebuie să înregistreze adresa la fiecare destinatar pentru ca poprirea să nu fie executată din mai multe locuri, chiar dacă datoria ste deja plătită statului…
O nesimțire, o mizerie, o bătaie de joc…
Aceasta este o poveste banală a unui cetățean român. A unui neînțeles contribuabil …
Mă adresez vouă, celor care mă cunoașteți, celor care doar mă citiți, indiferent dacă sunteți de acord sau nu cu opiniile mele, și vă întreb pe toți: ce facem cu România noastră?! Și-mi permit să-l deranjez pe mândrul și arogantul ministru al finanțelor, păstor al unui sistem din care am descris un singur episod, și-l provoc să-și înece aroganța și bravura, etalate zilnic, într-o singură expresie publică prin care să-și ceară scuze contribuabilului român. Apoi să îndrepte aceste anomalii.
Închid, întrebându-vă dacă aveți idee cam cum merg lucrurile în țări ca Belarus sau Estonia, ca să nu merg prea departe?
Locul de întâlnire al contribuabilului cu ANAF:
articol preluat de pe pagina autorului cu acordul autorului",https://www.notabn.ro/greata-contribuabilului-roman/,2020-03-06,About The Author
855,855,notabn.ro,"Sorin Hangan, președintele PNL Bistrita către Ovidiu Crețu: ""Sunteţi cea mai slabă administraţie din România.""","Într-o postare pe pagina sa personală de Facebook consilierul municipal, Sorin Hangan, președintele PNL Bistrița, se lansează într-un atac dur la adresa primarului municipiului Bistrița, Ovidiu Crețu și a administrației pe care acesta o cunduce:
„S-a votat bugetul României, iar Dragnea a pus, în bătaie de joc, bani pentru centura Bistriţei. Domnule primar, chiar aşa ne credeţi de proşti? Nu mai ştiţi cum să duceţi oamenii de nas. Care centură? Pe unde? Aţi pus banii acolo, cu gândul că în octombrie îi mutaţi pentru asistenţă socială. În loc să faceţi ceva concret pentru oraş, ne spuneţi toată ziua poveşti.
Cine din ţara asta îl mai crede pe Dragnea? E păcat domnule primar că păcăliţi bistriţenii şi faceţi exerciţii de imagine la sediul Guvernului, unde v-aţi băgat în poză cu primarii PNL din Transilvania. Am pierdut zece ani cu o administraţie depăşită şi neperformantă, care nu-i în stare să administreze banii pe care îi are. Sunteţi cea mai slabă administraţie din România.
Nimeni nu rămâne cu milioane de euro în Trezorerie, toţi primarii nu ştiu cum să facă alţi bani să-şi rezolve problemele.”",https://www.notabn.ro/sorin-hangan-presedintele-pnl-bistrita-catre-ovidiu-cretu-sunteti-cea-mai-slaba-administratie-din-romania/,2020-03-06,About The Author
856,856,notabn.ro,Surpriză pentru Teodorovici și Tudorel Toader la consultările de la Cotroceni,"Miniştrii Eugen Teodorovici şi Tudorel Toader au ajuns joi la Cotroceni, unde trebuiau să discute – în locul premierului Viorica Dăncilă – cu preşedintele Klaus Iohannis, pentru consultări pe tema rectificării bugetare, după ce proiectul a fost aprobat miercuri în Guvern fără avizul CSAT.
Numai că, la Cotroceni, președintele nu a venit personal la întâlnire, ci și-a delegat, la rândul său, consilierii pentru a sta de vorbă cu cei doi reprezentanți ai premierului.
Președintele Klaus Iohannis o invitase la Cotroceni pentru consultări pe Viorica Dăncilă, însă premierul a plecat joi în vizită oficială în Spania. Miercuri, ministrul finanțelor, Eugen Teodorovici, a anunțat că în locul Vioricăi Dăncilă va merge el, împreună cu colegul de la Justiție, Tudorel Toader, scrie Digi24.ro.
Teodorovici și Toader au fost primiți joi la Cotroceni de Mihaela Ciochină, consilier prezidențial al Departamentului legislativ, și Cosmin Marinescu, consilier prezidențial în cadrul Departamentului pentru politici economice și sociale.",https://www.notabn.ro/surpriza-pentru-teodorovici-si-tudorel-toader-la-consultarile-de-la-cotroceni/,2020-03-06,About The Author
857,857,notabn.ro,Peste 10 000 de de fani s-au adunat pe Arena Națională pentru a fi alături de Simona Halep,"ARENA NAȚIONALĂ: OLE, SIMONA! HUO, FIREA!
Senzațional publicul de pe Arena Națională! Miile de spectatori au aplaudat-o frenetic pe Simona Halep și i-au scandat numele, dar au huiduit-o cu furie pe Gabriela Firea!
Firea a avut parte de două reprize infernale: când crainicul a anunțat că festivitatea este organizată de Primăria Capitalei și când primărița a apărut pe scenă și a încercat să țină un discurs.
Tunetul huiduielilor a obligat-o să cedeze repede microfonul și să părăsească arena în fugă, înconjurată de bodyguarzi.
Furia cu care publicul de pe Arena Națională a întâmpinat-o pe Firea este un barometru electoral devastator: actuala primăriță va fi spulberată la alegerile din 2020. Aceeași furie se îndreaptă și către PSD, care va simți răzbunarea românilor în următorii doi ani.
Odată eliberat, publicul a revărsat un vulcan de căldură asupra dragei noastre Simona Halep. Cuvintele ei au fost la fel de calde, iar tatăl ei, Stere Halep, a etalat la microfon un bun-simț la fel de emoționant.",https://www.notabn.ro/arena-nationala-ole-simona-huo-firea/,2020-03-06,About The Author
858,858,notabn.ro,"Florin Jianu: Programul Start-up Nation 2018 trebuie îmbunătăţit cu criterii de performanţă, nu de viteză","Programul Start-up Nation 2018 trebuie îmbunătăţit cu criterii de performanţă, nu de viteză, cu atribuirea de puncte celor care au cursuri de antreprenoriat şi vin cu aport propriu de capital, a apreciat, marţi, Florin Jianu, preşedintele Consiliului Naţional pentru Întreprinderi Private Mici şi Mijlocii din România (CNIPMMR), într-o conferinţă de specialitate.
„Programul Start-up Nation 2018 ar fi trebuit să se numească de fapt 2019 deoarece demarează prea târziu, iar primele proiecte aprobate vor fi probabil la începutul anului viitor. Grila de evaluare propusă de Ministerul pentru Mediul de Afaceri, Comerţ şi Antreprenoriat trebuie schimbată pentru a se puncta factori precum aportul propriu de capital şi cursurile antreprenoriale. Nu are logică să excluzi de la finanţare proiecte pe criteriul numărului de IMM-uri existente într-o regiune, aşa cum nu este productiv criteriul de primul venit, primul servit. Avem nevoie de performanţă, nu de viteză”, a precizat Florin Jianu.
Preşedintele CNIPMMR consideră ca oportună introducerea posibilităţii de acordare a unui avans de până la 30% din suma totală pentru beneficiarii programului.
Modificarea grilei de punctaj susţinută de CNIPMMR prevede acordarea a câte 40 de puncte pentru proiectele prin care se înfiinţează IMM-uri în domeniul de producţie, industrii creative şi programare IT, 30 de puncte pentru servicii şi 25 de puncte pentru comerţ şi alte activităţi. De asemenea, pentru planul de afaceri care conduce la crearea a cel puţin un loc de muncă ocupat de persoană defavorizată, absolvent după anul 2012 sau şomer tânăr, ar trebui alocate 20 de puncte, iar valoarea procentajului aferent aportului propriu mai mare de 10% din valoarea eligibilă a proiectului să aibă 10 puncte.
„Nu se justifică punctarea suplimentară a firmelor care vor implementa proiectele în judeţele în care media IMM-urilor la mia de locuitori este sub 40, deoarece pentru reducerea decalajului între zonele dezvoltate şi zonele mai puţin dezvoltate există deja programe de finanţare din fonduri europene care sunt destinate exclusiv regiunilor mai puţin dezvoltate. Programul Start-Up Nation trebuie să fie complementar programelor de finanţare din fonduri europene. În plus, în acest moment nu există date statistice relevante cu privire la numărul de IMM-uri la mia de locuitori, clasificate pe judeţe. Acest criteriu este discriminatoriu şi va exclude de la finanţare judeţe importante şi cu potenţial antreprenorial precum Cluj, Constanţa, Timiş, Bucureşti-Ilfov. În aceste judeţe regăsim cele mai mari centre studenteşti, potenţiali beneficiari ai programului”, spune Florin Jianu.
Acesta consideră că este acordat un punctaj excesiv criteriului acţionarilor, transformându-l într-unul de eligibilitate. Totodată acest criteriu este discriminatoriu faţă de persoanele care nu au avut succes iar acum doresc să se reprofileze, poziţia Comisiei Europene şi iniţiativele SUA sunt de „a acorda o doua şansă” şi nu de îngrădire a posibilităţilor de dezvoltare.
Reprezentanţii CNIPMMR se vor întâlni vineri cu ministrul pentru Mediul de Afaceri pentru a discuta noua grilă de punctaj a programului Start-up Nation",https://www.notabn.ro/florin-jianu-programul-start-up-nation-2018-trebuie-imbunatatit-cu-criterii-de-performanta-nu-de-viteza/,2020-03-06,About The Author
859,859,notabn.ro,„Pamblicăria” pe „genunche” din Educație continuă: Încep probele primului Bacalaureat ilegal din Romania,"Ieri a avut loc prima sesiune a examenului național de bacalaureat ilegal. Astfel, în perioada 12-22 februarie, se vor derula probele de competente lingvistice și digitale din cadrul examenului de bacalaureat reformat după bunul plac al ultimilor doi miniștri care se încurcă pe „genunche” în „pamblici”.
Aceste probe care au început astăzi se desfășoară, în premieră națională fără să respecte Legea Educației Naționale nr. 1/2011. Elevii claselor a XII-a vor fi evaluați, deși ei nu au încă situația școlară încheiată.
Metodologia de organizare și calendarul unui examen de bacalaureat în orice țară europeană care își respecta cetățenii este stabilit cu cel puțin câțiva ani înainte, la începutul ciclului liceal de studii. Însă, în România totul e răsturnat și încurcat, de la legile justiției, la legea bugetului care a acordat Educației cel mai mic procent din PIB din Europa (2,98%), la Codul fiscal până la organizarea unui simplu examen de bacalaureat.
Miniștrii Educației acționează nu numai în afara definiției și caracteristicilor intrinseci ale unui examen de maturitate cum este bacalaureatul, cât mai ales dictatorial, fără consultări publice sau prin încălcarea Legii educației naționale nr. 1/2011, ministrul Liviu Pop emițând ordinul nr. 4792/2017 în temeiul articolul 77, alin.(5) și art. 361.
USR îi reamintește ministrului Valentin Popa că Legea Educației prevede la art. 77 următoarele:
Absolvenții învățământului liceal primesc diploma de absolvire și foaia matricolă, parte a portofoliului educațional, care atestă finalizarea studiilor liceale și care conferă dreptul de acces, în condițiile legii, în învățământul postliceal, precum și dreptul de susținere a examenului de bacalaureat. Elevii care au promovat clasa a XII-a vor susține examenul național de bacalaureat.
,,În acest context, Ministerul este în culpă, derulează un examen care nu respectă legea și mai ales nu se menționează în niciun înscris ce se întâmplă cu elevii care nu vor promova clasa a XII-a sau vor avea la finalul cursurilor situația neîncheiată. Ministerul Educației nu clarifică acest absurd al situației. Educația, încotro? rămâne o întrebare retorica cu un gust din ce în ce mai amar pentru toți actorii educaționali responsabili, elevi, profesori și părinți”, a subliniat Cristina Iurișniți, deputat USR.",https://www.notabn.ro/pamblicaria-pe-genunche-din-educatie-continua-incep-probele-primului-bacalaureat-ilegal-din-romania/,2020-03-06,About The Author
860,860,notabn.ro,Românii trebuie să aibă şansa să voteze oameni competenţi şi de bună credinţă!,"Uniunea Salvaţi România salută decizia Guvernului Orban de a-şi angaja răspunderea pe proiectul de lege privind alegerea primarilor în două tururi. Este una dintre priorităţile USR şi punct principal în acordul politic semnat de USR cu PNL înainte de învestirea Guvernului Orban. Acordul politic are şi alte puncte a căror rezolvare o aşteptăm.
„Democraţia începe de la firul ierbii şi e esenţial să nu îi punem piedici. E o lecţie pe care trebuie să o învăţăm cu toţii din ce s-a întâmplat în aceşti ani. Atunci când clasa politică încearcă să fenteze democraţia, oamenii de rând suferă. Serviciile publice se înrăutăţesc, calitatea vieţii scade. Chiar şi atunci când administraţia publică are resurse la dispoziţie. Nu e exemplu mai bun decât drama Bucureştiului sub administraţia catastrofală a Gabrielei Firea. E datoria noastră să nu mai lăsăm astfel de oameni să ne conducă primăriile. E datoria noastră să lucrăm pentru a îndepărta răul şi a-l înlocui cu binele pe care pot să îl aducă oameni competenţi şi de bună credinţă. O să găsiţi aceşti oameni la Alianţa USR PLUS”, declară preşedintele USR, Dan Barna.
În ultimii trei ani, USR a militat constant pentru revenirea la alegerea în două tururi de scrutin a primarilor, fie că ne referim la iniţiativa cetăţenească „Oameni noi”, fie că vorbim de proiectul de lege iniţiat de deputatul Tudor Benga şi senatorii Florina Presadă, Radu Mihail şi Nicu Fălcoi.
Alegerea în două tururi a primarilor constituie un prim pas pentru readucerea României pe traiectoria unei democraţii funcţionale.
Alegerea în două tururi a primarilor reprezintă un pas înainte în combaterea corupţiei la nivel local prin decuplarea de la banul public a baronilor locali. O şansă ca astfel de personaje toxice, perenizate în funcţii, să dispară de pe scena politică.
Alegerea în două tururi a primarilor constituie şi şansa ca localităţile României să fie administrate de oameni reprezentativi, care să se bucure de încrederea multor cetăţeni, nu doar a câtorva procente.
Cât despre scenariul potrivit căruia PSD şi UDMR vor încerca să împiedice revenirea la alegerea primarilor în două tururi printr-o moţiune de cenzură, parlamentarii USR nu vor sprijini un astfel de demers şi nici orice altă acţiune menită să oprească cetăţenii din a-şi alege primari legitimi.",https://www.notabn.ro/romanii-trebuie-sa-aiba-sansa-sa-voteze-oameni-competenti-si-de-buna-credinta/,2020-03-06,About The Author
861,861,notabn.ro,Femeile vor conduce guvernul finlandez,"Marin va fi al treilea primul ministru femeie în istoria țării, în același timp devine cel mai tânăr șef de guvern din lume, singurul care se apropia de finlandeză fiind premierul ucrainean Oleksiy Honcharuk, care are 35 de ani, susțin cei de la El Pais. Liderul din Coreea de Nord, Kim Jong-un, are 35 de ani, iar premierul din Noua Zeelandă, Jacinda Ardern are 39.
Tânăra a înregistrat o creștere fulminantă în politica finlandeză de când a devenit șeful consiliului municipal al orașului său industrial Tampere, la doar 27 de ani, relatează BBC.
„Avem multă muncă de făcut pentru a restabili încrederea oamenilor”, a declarat Sanna Marin presei finalndeze după ce a obţinut la limită votul în rândul membrilor din conducerea partidului.
Marin este în prezent ministru al Transporturilor, ea îi va succede lui Antti Rinne, care şi-a anunţat demisia în această săptămână, după ce un alt partid, membru al coaliţiei, a precizat că şi-a pierdut încrederea în el.
Criza a fost provocată de planul Poştei finlandeze, o întreprindere cu capital public, de a încheia o nouă convenţie colectivă de muncă cu aproximativ 700 de salariaţi, mai puţin favorabilă, în numele competitivităţii.
Momentul ales pentru schimbarea conducerii guvernului este neobişnuit pentru Finlanda, care deţine preşedinţia rotativă a Consiliului Uniunii Europene până la sfârşitul anului, jucând un rol central în eforturile de a stabili viitorul buget al blocului comunitar.",https://www.notabn.ro/femeile-vor-conduce-guvernul-finlandez/,2020-03-06,About The Author
862,862,notabn.ro,Way Too Far Rock Festival-ediția a II-a în luna august. Nume sonore ale muzicii rock românești,"Way Too Far Rock Festival este la a doua ediție, iar organizatorii promit seri de rock adevărate. Nume importante ale muzicii rock românești vor evolua la festivalul care va începe pe 10 august.
Way Too Far Rock Festival, prescurtat, WTF, este un festival organizat în Bistrița-Năsăud, un eveniment care își propune să ofere publicului o experiență muzicală completă, prin îmbinarea mai multor genuri rock, dar și prin întâlnirea pe aceeași scenă, a unor nume vechi, consacrate, cu artiști ai momentului. Way Too Far își propune, de asemenea, prin line-up-ul diversificat, o anulare a barierelor între artiștii și iubitorii diverselor genuri de muzică rock. Way Too Far este un eveniment care, chiar dacă are și o latură de entertainment, pune mai mult accent pe calitatea producțiilor muzicale, astfel încât publicul să fie conștient de faptul că asistă, în primul rând, la un concert unde primează mesajul artistic.
Evenimentul dispune de un spațiu vast de desfășurare, în apropierea aerodromului, cu zonă de camping temporară, dotată cu utilități pe perioada festivalului. Și la această ediție, pe perioada evenimentului, se vor efectua zboruri de agrement de pe Aerodromul Bistrița, iar în acest an se vor desfășura și alte activități din categoria entertainment. De asemenea, va exista o zonă comercială care va deservi publicul prezent la festival.
PROGRAM
10 august
Andrew McGuinnness
7 Pași
Grimus
Altar
Celelalte Cuvinte
11 august
Iarba Fiarelor
Coma
The Mono Jacks
Robin and the Backstabbers
Taxi
12 august
Ethernus
Riot Monk
Days of Confusion
Omul cu Șobolani
Vița de Vie
Categorii de bilete:
Early Bird: 50 lei (până în data de 20 martie)
Presale: 60 lei (20 martie – 1 iunie)
Regular: 90 lei (1 iunie – 10 august)
Prețul biletelor include acces general pe tot parcursul festivalului și camping.Copiii cu vârste de până la 14 ani au acces gratuit.
Biletele se gasesc in format electronic pe www.iabilet.ro si in reteaua fizica iabilet.ro/retea : Magazinele Flanco, Metrou Unirii 1 langa casa de bilete Metrorex, Magazinul Muzica, Magazinele IQ BOX – Telekom, Cafe Deko, Club Vintage, Club Quantic, Hard Rock Cafe, Beraria H, Agentiile Perfect Tour, Magazinele Uman si pe terminalele self-service ZebraPay din toata tara.
Online pe www.iabilet.ro, puteți plăti cu Cardul, prin Paypal, pe factura la Vodafone sau Orange cu plata la sfârșitul lunii sau ramburs cu plata cash prin Fan Courier oriunde în țară.",https://www.notabn.ro/way-far-rock-festival-editia-ii-luna-august-nume-sonore-ale-muzicii-rock-romanesti-2/,2020-03-06,About The Author
863,863,notabn.ro,CFR Călători lansează patru licitații în valoare totală de până la 28 milioane euro,"Prima licitatie se refera la servicii de reparatie planificata tip RP, rebandajare roti, inlocuire roti monobloc uzate sau defecte, inlocuire osii ax uzate sau defecte, inlocuire discuri de frana uzate sau defecte, refacere protectie anticoroziva şi vopsire integrala in sistem poliuretanic, reparatii / reconditionari / inlocuiri de subansamble / piese / materiale constatate pe fluxul de reparatie ca necesar a fi efectuate, la vagoane de dormit seria 7131, informeză clubferoviar.ro.
Aceasta are o valoare estimata intre 184,4 mii lei (38,8 mii euro) si 15,79 milioane lei (3,3 milioane euro). Criteriul de atribuire este pretul cel mai scazut. Pentru aceasta licitatie se va incheia un contract-cadru. Termenul limita pana la care pot fi depuse ofertele este data de 18 aprilie 2019.
Cea de-a doua licitatie lansata luna aceasta prevede contractarea de servicii de reparatie planificata tip RTG, inlocuire roti monobloc, osii-ax, discuri de frana uzate complet sau defecte la osiile montate, la vagoanele de calatori seria 1983.
Valoarea estimata se situeaza intre 79,3 (16,7 mii euro) si 6,87 milioane lei (1,44 milioane euro). La fel, criteriul de atribuire va fi pretul cel mai scazut. Va fi incheiat un acord cadru, iar termenul limita pentru depunerea ofertelor este 16 aprilie 2019.
Cea de-a treia licitatie vizeaza contractarea de servicii de reparatie planificata tip RTG, inlocuire roti monobloc, osii-ax, discuri de frana uzate complet sau defecte la osiile montate, la vagoanele de calatori seria 2083.
Acest contract este estimat la o valoare intre 79,5 mii lei (16,7 mii euro) si 19,47 milioane lei (4 milioane euro). Ca si in licitatiile anterioare, criteriul de atribuire este pretul cel mai scazut. Si in acest caz va fi incheiat un acord-cadru, termenul limita pentru depunerea ofertelor fiind 16 aprilie 2019.
A patra licitatie lansata in aceasta luna prevede achizitia de servicii de reparatie planificata tip RP, rebandajarea rotilor osiilor montate, refacere protectie anticoroziva si vopsire integrala in sistem poliuretanic, reparatii/reconditionari/inlocuiri de subansamble/piese/materiale constatate pe fluxul de reparatie ca necesar a fi efectuate la vagoane de calatori etajate individual clasa a II-a seria 2616/8416 si clasa I-a + clasa a II-a seria 3616.
Valoarea acestei licitatii este estimata intre un minim de 157,05 mii lei (33 mii euro) si un maxim de 93,30 milioane lei (19,7 milioane euro). Si in acest caz va fi incheiat un acord-cadru, termenul limita pentru depunerea ofertelor fiind 17 aprilie 2019.
Toate cele patru contracte de reparatii vor fi finantate din surse proprii ale CFR Calatori.
Sursa: clubferoviar.ro, foto: CFR Călători",https://www.notabn.ro/cfr-calatori-lanseaza-patru-licitatii-in-valoare-totala-de-pana-la-28-milioane-euro/,2020-03-06,About The Author
864,864,notabn.ro,Primăvara pe Vârful Heniu din Munții Bârgăului. FOTO,"de Mihai Sărmășan
Munții Bârgău sunt o grupă muntoasă a Carpaților Maramureșului și Bucovinei, aparținând de lanțul muntos al Carpaților Orientali. Cel mai înalt pisc este Vârful Heniul Mare, având 1.611 m. Limita septentrională corespunde văii superioare a Someșului Mare (între confluența cu Pîrîul Măria și cea cu Anieșul), iar, în continuare, spre vest, abruptul sudic al Rodnei.
Construcţia releului de televiziune de pe vârful Heniul Mare din Munţii Bârgăului este considerată de specialişti a fi una dintre cele mai dificile din Transilvania. Ea a început în 1972 şi inaugurată cinci ani mai târziu fiind dotată cu echipamente pentru propagarea sunetului provenind din fosta URSS
Releul din vârful Heniu este considerat a fi lucrarea de cea mai mare dificultate de acest gen din Transilvania, având în vedere eforturile extraordinare care s-au depus din cauza izolării şi altitudinii.
sursa: Facebook Albert Gavrilă",https://www.notabn.ro/imagini-super/,2020-03-06,About The Author
865,865,notabn.ro,Biserica Ortodoxă Română a desfăşurat activităţi social-filantropice în valoare de 24 de milioane de euro în 2018,"Noi hotărâri ale Sfântului Sinod al Bisericii Ortodoxe Române
În ziua de 21 februarie 2019, în Sala Sinodală din Reşedinţa Patriarhală, sub preşedinţia Preafericitului Părinte Patriarh Daniel, a avut loc şedinţa de lucru a Sfântului Sinod al Bisericii Ortodoxe Române, în cadrul căreia:
1. Au fost apreciate acţiunile bogate şi multiple realizate în Patriarhia Română în Anul Centenar 2018, care au culminat cu evenimentul sfinţirii Altarului Catedralei Naţionale din data de 25 noiembrie 2018.
2. Totodată, au fost evidenţiate numeroasele activităţi social-filantropice, activităţi în valoare de peste 114 milioane de lei, aproximativ 24 de milioane de euro.
3. În mod deosebit, au fost apreciate activităţile ierarhilor şi clericilor români, desfăşurate în diaspora şi în eparhiile din vecinătatea graniţelor ţării, pentru păstrarea identităţii, spiritualităţii şi culturii române.
Privitor la situaţia bisericească din Ucraina, Sfântul Sinod a subliniat următoarele aspecte:
4. Timp de aproape 30 de ani nu a fost rezolvată problema schismei din Ucraina şi nici nu s-a făcut apel la o mediere pan-ortodoxă, aşa cum s-a procedat în cazul schismei din Bulgaria. Constatându-se acest impas în rezolvarea situaţiei, Patriarhia Ecumenică a acordat Tomosul de autocefalie ierarhilor, clericilor şi credincioşilor care se aflau în schismă cu Biserica Ortodoxă Rusă şi cu întreaga Ortodoxie, însă acest tomos a fost acceptat doar de către ortodocşii ucraineni care nu se aflau în comuniune cu Patriarhia Moscovei. Prin urmare, problema unităţii ecleziale în Ucraina nu este în prezent rezolvată deplin, şi pentru că aici există o mare populaţie de etnie rusă, care păstrează legătura directă cu Patriarhia Moscovei.
5. Privitor la această situaţie bisericească tensionată din Ucraina, Sfântul Sinod al Bisericii Ortodoxe Române reiterează punctul de vedere exprimat anterior în cadrul şedinţelor sale din 24 mai 2018 şi din 25 octombrie 2018. S-a recomandat atunci ca Patriarhia Ecumenică şi Patriarhia Moscovei să identifice, prin dialog, o soluţie a diferendului bisericesc amintit, prin păstrarea unităţii de credinţă, respectarea libertăţii administrativ-pastorale a clerului şi credincioşilor din această ţară (inclusiv dreptul la autocefalie) şi restabilirea comuniunii euharistice. În caz de nereuşită a dialogului bilateral, este necesară convocarea unei sinaxe a tuturor întâistătătorilor Bisericilor Ortodoxe pentru rezolvarea problemei existente.
6. Pentru o decizie concretă şi corectă a Sfântului Sinod al Bisericii Ortodoxe Române, la o viitoare şedinţă a Sfântului Sinod se va ţine seama cu prioritate de faptul că în Ucraina există 127 de parohii ortodoxe româneşti, în special în zona Bucovinei de Nord, aflate în jurisdicţia Bisericii Ortodoxe din Ucraina – Patriarhia Moscovei. Este necesară o consultare reală a acestor ortodocşi români, care sunt preocupaţi de păstrarea identităţii lor etnice şi lingvistice. În acest sens, este necesară obţinerea de garanţii scrise din partea autorităţilor bisericeşti şi ale statutului ucrainean că identitatea etnică şi lingvistică a românilor va fi respectată, precum şi că aceşti ortodocşi români vor avea posibilitatea de a se organiza într-un Vicariat Ortodox Român şi a cultiva legături spirituale cu Patriarhia Română, spre a fi sprijiniţi prin trimiterea de cărţi de cult şi de teologie în limba lor maternă, adică limba română. S-a menţionat faptul că, în România, funcţionează deja un Vicariat Ortodox Ucrainean, începând cu anul 1990.
7. De asemenea, Patriarhia Română va solicita Patriarhiei Ecumenice o lămurire privind soluţionarea problemei ierarhilor şi preoţilor necanonici din Occident, care au aparţinut fostului „Patriarhat al Kievului”.
În urma consultărilor menţionate mai sus, Sfântul Sinod va exprima poziţia sa oficială privind situaţia Ortodoxiei din Ucraina.
Biroul de Presă al Patriarhiei Române",https://www.notabn.ro/biserica-ortodoxa-romana-a-desfasurat-activitati-social-filantropice-in-valoare-de-24-de-milioane-de-euro-in-2018/,2020-03-06,About The Author
866,866,notabn.ro,Camera Deputaților a adoptat astăzi zece legi,"Camera Deputaților a adoptat pe articole, luni, 29 mai, următoarele acte normative:
1. Proiectul de Lege privind stabilirea unor măsuri pentru protejarea, conservarea și punerea în valoare a cetăților dacice din Munții Orăștiei (PL-x 267/2016) — lege organică;
2. Proiectul de Hotărâre privind adoptarea opiniei referitoare la Comunicarea Comisiei către Parlamentul European și Consiliu: Crearea unui sistem de impozitare a societăților echitabil, competitiv și stabil pentru Uniunea Europeană — COM(2016)682, Propunerea de directivă a Consiliului privind o bază fiscală consolidată comună a societăților (CCCTB) — COM(2016)683 și Propunerea de directivă a Consiliului privind o bază fiscală comună a societăților — COM(2016) 685 (PHCD 47/2017);
3. Proiectul de Hotărâre privind adoptarea opiniei referitoare la Propunerea de directivă a Parlamentului European și a Consiliului privind promovarea utilizării energiei din surse regenerabile (reformare) COM (2016)767 (PHCD 48/2017);
4. Proiectul de Hotărâre privind adoptarea opiniei referitoare la Comunicarea Comisiei către Parlamentul European, Consiliu, Comitetul economic și social european și Comitetul regiunilor Rolul valorificării energetice a deșeurilor în economia circulară COM (2017) 34 (PHCD 49/2017);
5. Proiectul de Hotărâre privind modificarea anexei la Hotărârea Camerei Deputaților nr.125/2016 pentru aprobarea componenței nominale a comisiilor permanente ale Camerei Deputaților (PH CD 50 /2017);
6. Propunerea legislativă pentru declararea de rezervație arheologică și bun de utilitatea publică de interes național a unor zone din teritoriul localităților Sarmisegetusa, Mintia-Vețel și a Complexului cetăților dacice din Munții Orăștiei — Costești — Cetățuie; Cetățuia Înaltă; Ciocuța; Costești-Blidaru; Faieragu; Vârful lui Hulpe; Fețele Alba; Grădiștea Muncelului; Piatra Roșie — județul Hunedoara (Pl-x 434/2012) — lege ordinară;
7. Reexaminarea, la cererea Președintelui României, a Legii pentru completarea Legii locuinței nr.114/1996 (Pl-x 386/2014/2017) — lege organică;
8. Proiectul de Lege pentru aprobarea Ordonanței de urgență a Guvernului nr.66/2015 privind prorogarea termenelor prevăzute la art.11 alin.(1), art.20 alin.(5) și art.27 alin.(1) din Legea nr.165/2013 privind măsurile pentru finalizarea procesului de restituire, în natură sau prin echivalent, a imobilelor preluate în mod abuziv în perioada regimului comunist în România (PL-x 68/2016) — lege ordinară;
9. Proiectul de Lege privind aprobarea Ordonanței de urgență a Guvernului nr.50/2016 pentru modificarea Legii nr.289/2002 privind perdelele forestiere de protecție (PL-x 455/2016) — lege ordinară;
10. Proiectul de Lege privind aprobarea Ordonanței de urgență a Guvernului nr.30/2017 pentru modificarea și completarea art.8 din Legea nr.152/1998 privind înființarea Agenției Naționale pentru Locuințe (PL-x 201/2017) — lege ordinară ;
11. Proiectul de Lege pentru aprobarea Ordonanței de urgență a Guvernului nr.31/2017 privind stabilirea unor măsuri necesare organizării de către Parlamentul României a celei de-a 63-a Sesiuni anuale a Adunării Parlamentare a NATO la București, în perioada 6-9 octombrie 2017 (PL-x 202/2017) — lege ordinară;
12. Reexaminarea, la cererea Președintelui României, a Legii pentru completarea Legii locuinței nr.114/1996 (Pl-x 386/2014/2017) — lege organică.
sursa. camera deputaților",https://www.notabn.ro/camera-deputatilor-adoptat-astazi-zece-legi/,2020-03-06,About The Author
867,867,notabn.ro,Sondaj IMAS: Klaus Iohannis favorit să câștige un nou mandat la Președinția României,"Potrivit datelor ultimului studiu realizat de IMAS la comanda Europa FM, Klaus Iohannis pare favoritul, cu 34,9% din intențiile votanților, fiind urmat de Călin Popescu Tăriceanu (ALDE), cu 12,9%, și de Victor Ponta (PRO România), cu 12,7%.
Dintre primii trei, doar Klaus Iohannis a anunțat oficial participarea la alegerile prezidențiale, în timp ce Victor Ponta a precizat într-un interviu, în weekendul trecut, că nu intenționează să candideze.
Când vine vorba de candidații PSD pentru funcția supremă în stat, preferată ar fi Gabriela Vrânceanu Firea:
Sondajul a fost realizat la comanda Europa FM de IMAS în perioada 4-20 decembrie 2018. Interviurile au fost realizate prin telefon,utilizând metoda CATI (Computer Assisted Telephone Interviewing). Pentru acest studiu au fost intervievate 1010 persoane cu vârste de 18 ani și peste. Marja de eroare este de +/- 3%.
sursa: www.europafm.ro",https://www.notabn.ro/sondaj-imas-klaus-iohannis-favorit-sa-castige-un-nou-mandat-la-presedintia-romaniei/,2020-03-06,About The Author
868,868,notabn.ro,"Voucherele de vacanță se vor da în primul trimestru al anului 2018, asigură ministrul turismului.","Ministrul Turismului, Mircea Titus Dobre, a anunțat marți, la Poiana Brașov, că voucherele de vacanță se vor da în primul trimestru al anului viitor, pentru acestea fiind aprobată suma de 842 de milioane de lei în bugetul pe 2018.
,,Voucherele de vacanță se vor da anul viitor. Sunt bugetate în proiectul pe 2018. S-a discutat în așa fel încât toate instituțiile publice centrale să le acorde anul viitor, pentru că suma de 842 de milioane de lei a fost prevăzută în buget. Valoarea indemnizației sau a primei de vacanță este de 1.450 de lei și se acordă sub formă de vouchere de vacanță. Acestea se acordă de fiecare instituție publică care are prinsă în buget suma necesară. Se face o achiziție de vouchere, care este scriptic sau electronic, pentru achiziționarea pachetului de servicii turistice doar în România”, a subliniat ministrul Turismului.
El a adăugat că voucherele sunt nominale.,,Nimeni nu poate să le cumpere și nici nu are voie. Cine va face acest lucru i se vor ridica certificatele de clasificare în cazul unităților de cazare, iar în cazul agențiilor de turism, li se ridică licența de funcționare”, a punctat Dobre.
Din anul 2010, voucherele de vacanță nu s-au acordat deși prevederea a existat mereu în proiectul inițial de buget.",https://www.notabn.ro/voucherele-de-vacanta-se-vor-da-primul-trimestru-al-anului-2018-asigura-ministrul-turismului/,2020-03-06,About The Author
869,869,notabn.ro,Victor Ponta: “Nu mă mai interesează soarta juridică a lui Dragnea. Haosul este produs în mod premeditat şi direcţionat de către infractori“,"Preşedintele Pro România, Victor Ponta, se arată foarte nemulţumit de modul în care funcţionează justiţia. Acesta spune că deşi este specialist în drept, nu înţelege de modul în care se aplică legile justiţiei.
“Sunt absolvent al Facultatii de Drept din Bucuresti / am fost magistrat, avocat si deputat ( chiar in Comisia Juridica) / si pot sa declar ca nu mai inteleg absolut nimic din modul in care se fac si se aplica legile in anul 2018 in Romania !!! Daca eu simt acest lucru oare ce crede un cetatean ( roman sau strain) care are un proces si spera sa i se faca dreptate???
Justitia este o parte a mecanismului public fara de care nicio societate nu poate functiona / exista sisteme de justitie mai mult sau mai putin eficiente , mai mult sau mai putin democratice , mai mult sau mai putin independente sau nu/ dar asa haos cum a fost produs in anul 2018 in Romania nu a existat niciodata nicaieri!",https://www.notabn.ro/victor-ponta-nu-ma-mai-intereseaza-soarta-juridica-a-lui-dragnea-haosul-este-produs-in-mod-premeditat-si-directionat-de-catre-infractori/,2020-03-06,About The Author
870,870,notabn.ro,Băile termale de la Germisara. Spa-ul milenar al dacilor și romanilor. Foto,"Baile termale de la Germisara, prea putin cunoscute de catre turisti, se numara printre cele mai importante obiective turistice din Hunedoara. ,,Thermae Germisara” sau ,,Germisara cum thermis”, asa cum erau cunoscute aceste bai de catre daci, isi mai pastreaza si astazi forma din antichitate.
In acele timpuri, aceste bai cu apa calda erau un adevarat centru SPA, frecventat de catre cei mai instariti locuitori ai provinciei. Numele ,,Germisara”, de origine traco-dacica, atesta faptul ca dacii cunosteau dinainte proprietatile curative ale izvoarelor termale. Insa, romanii au reusit sa creeze centrul balnear pentru rasfatul trupului si sufletului. Au captat izvoarele subterane in bazinele sapate in pamant si au creat camere de baie care comunica intre ele.
Centrul spa milenar. Sursa foto: locuridinromania.ro
Apele parcurg 15 kilometri pana sa ajunga in ,,Dambul romaniloțț, asa cum localnicii il numesc. Iar apele de aici sunt bogate in calciu, magneziu, fier si potrivit de calde – 33 de grade Celsius – pentru o baie terapeutica.
Baile termale de la Germisara: Tezaurul localitatii Geoagiu Bai
Potrivit arheologilor acest loc este si un lacas de cult. In baile termale s-au descoperit statuile unor zeitati precum Esculap, Hygeea si Diana, dar si un templu dedicat Nimfelor. Descoperirile de la Geoaiu-Bai nu se opresc aici. Drumul roman, de aproape 200 de metri, sta marturie maiestriei mesterilor romani. Specialistii au mai gasit, in acest loc de legenda, 11 placute votive din aur, monede, dar si alte obiecte antice. Asa ca drumul pana aici merita!
Baile termale de la Germisara. Spa-ul milenar al dacilor si romanilor: vedere de sus. Sursa foto: pressalert.ro
Complexul termal in timp
Dupa retragerea romanilor, Termele Romane se pare ca au fost parasite. De abia in secolul al XVI-lea, exista dovezi ca regele Ungariei de atunci, Ioan Sigismund Zápolya, folosea baile cu apa calda. Statiunea Geoagiu Bai este atestata documentar in secolul al XIX-lea, iar, odata cu dezvoltarea asezarii, mare parte din vechea asezare s-a pierdut.
Anii ce au urmat au adus cu ei si transformari ale bailor termale, fundul craterului fiind acoperit cu beton. Insa, locul tot merita vizitat pentru energia acumulata in atatia ani si care se simte de cum pasiti.
Complexul termal roman Germisara. Sursa foto: commons.wikimedia.org
Daca ajungeti in aceasta parte a tarii, vizitati si Biserica Rotonda, un vechi lacas de cult ridicat de cruciatii ce au trecut prin Valea Geoagiului. O alta cladire ce merita atentia voastra este Cetatea Ardeu, situata la 20 de kilometri de orasul Geoagiu, in Muntii Apuseni. Cascadele Clocota, Castelul Corvinilor, Pestera Prabusita sau Muntii Poiana Rusca sunt alte motive pentru care puteti sa pregatiti vacanta in Hunedoara.
sursa: ideipentruvacanta.ro",https://www.notabn.ro/baile-termale-de-la-germisara-spa-ul-milenar-al-dacilor-si-romanilor-foto/,2020-03-06,About The Author
871,871,notabn.ro,Poveste de Mihai Şora,"Dragi prieteni,
dați-mi voie să v-o prezint pe Happy.
Are șase ani și este – ca toate făpturile canine – o minune la casa omului.
Pe Happy și pe Frumoasadoamnăînroșu le-am întâlnit de curând la Journey (un loc unde se întâmplă lucruri vesele și unde, pe un perete, stă agățată întrebarea „Tu pui suflet?“).",https://www.notabn.ro/poveste-de-mihai-sora/,2020-03-06,About The Author
872,872,notabn.ro,"PNL: Bugetul este prost, nu răspunde problemelor de dezvoltare ale României","Raluca Turcan, prim vicepreşedinte PNL, a declarat că dezbaterile pe buget n-au respectat un calendar, pe lângă faptul că el va fi adoptat cu mare întârzire
Partea cea mai nefavorabilă este că actuala discuţie despre buget este în afara legii din partea celor de la putere, pentru că Partidul Naţional Liberal, nu întâmplător, a solicitat sesiune extraordinară a Parlamentului României, pe legea bugetului de stat şi a asigurărilor sociale, a precizat liderul PNL.
Întrucât, pentru a putea să ajungem în toate condiţiile legale, să dezbatem bugetul în Parlament, trebuie îndepliniţi câţiva paşi, în opinia liberalilor:
„1. Să fie respectată legea responsabilităţii fiscal-bugetare, prin care în Parlament să fie adoptat proiectul privind limitele fiscal-bugetare pentru proiectul de buget
1. Bugetul de stat trebuie să se afle în dezbatere publică zece zile, de aceea era necesar ca acest proiect pentru anul 2019 să fie adoptat de Guvern mai demult, chiar la începutul anului, să intre într-o dezbatere publică şi după minim 10 zile să putem să dezbatem bugetul în Parlament
1. Aspectul cel mai grav identificat în momentul de faţă este că, am auzit o serie de declaraţii asumate pompieristic de domnul preşedinte Liviu Dragnea, cum că proiectul de buget răspunde aşteptărilor administraţiei publice locale referitoare la sumele pe care le vor avea la dispoziţie pentru dezvoltare, însă ignoră faptul că proiectul de buget este o lege ordinară, ori legea finanţelor publice locale este o lege organică şi, pentru ca prin buget să poţi să aloci mai mulţi bani administraţiei publice locale, trebuie şi un proiect separat cu privire la finanţarea autorităţilor publice locale.
De ce precizăm lucrul acesta? Pentru că ar fi o ocazie fără niciun fel de posibilitate de interpretare, de a vedea dacă într-adevăr există o minimă bună credinţă faţă de situaţia dezastruoasă în care se află toate autorităţile publice locale în momentul de faţă, au nevoie de bani mai mulţi. Există o asumare de 100% din impozitul pe venit care să fie lăsat la dispoziţia autorităţilor publice locale, însă pe partea cealaltă li se dau alte obligaţii de finanţare, alte cheltuieli de suportat, cu alte cuvinte, ceea ce li se promite cu o mână li se ia cu două mâini, ori un proiect de modificare prin lege organică a Legii finanţelor publice locale, ar demonstra cu adevărat că proiectul de buget pe care îl lansează actuala majoritate susţine fără niciun fel de echivoc interesele autorităţilor publice locale.
Aşadar, Partidul Naţional Liberal solicită intrarea în legalitate cu privire la dezbaterea pe buget în Parlamentul României. Nu putem tolera ca munca extrem de serioasă pe care o face Partidul Naţional Liberal de a amenda bugetul prin amendamente concrete, să fie aruncată în derizoriu pentru că actualul Guvern pur şi simplu nu respectă legea în materie de elaborare şi dezbatere a bugetului de stat.
Al doilea subiect la care aş dori să mă refer este cel legat de situaţia previzibilă, dar dezastroasă la Camera Deputaţilor, întrucât, azi, după câteva discuţii şi un document care am văzut că poartă semnătura unor lideri ai formaţiunilor politice reprezentate în Parlament, constatăm că şi în această sesiune Liviu Dragnea ia pe persoană fizică şi confiscă conducerea Camerei Deputaţilor.
Cu toate că PSD-ul a fost decimat, că a pierdut un număr considerabil de parlamentari şi, ca atare, ponderea lor în conducerea Camerei Deputaţilor ar trebui să fie în scădere şi să reflecte această decimare pe care a suferit-o PSD-ul, ignoră regulamentul şi Constituţia şi, ca atare, propun o formulă de conducere a Camerei Deputaţilor care nu are nicio bază legală şi nicio legătură cu reprezentarea actuală parlamentară. Partidul Naţional Liberal nu poate accepta, tolera un asemenea abuz cu care demarează această nouă sesiune parlamentară şi, ca atare, va respinge prin vot structura pe care PSD-ALDE o vor propune pentru noua sesiunea care se pregăteşte să înceapă”.",https://www.notabn.ro/pnl-bugetul-este-prost-nu-raspunde-problemelor-de-dezvoltare-ale-romaniei/,2020-03-06,About The Author
873,873,notabn.ro,O ţară pe mâna trădătorilor,"Autor: Ciprian Mihali
Cred că nu mai trebuie să ne fie frică de cuvinte. În aceste zile, animat de interese obscure sau doar de nemernicia propriului caracter, infectul personaj Tudorel Toader desăvârşeşte un act de înaltă trădare. Slugă perfectă a unei reţele de infractori care au pus stăpânire pe ţară, TT este complice la distrugerea ideii de dreptate în România.
E greu să ştim de are de câştigat personal acest individ obscen. Glorie? Bani? Protecţie? Orice ar câştiga, acest câştig nu poate fi pus nicidecum în balanţă cu ceea ce se pierde pentru o ţară întreagă. Prin manevre de o ticăloşie fără seamăm, a reuşit să bată şi ultimul cui în sicriul DNA şi al luptei anticorupţie din România. Practic, prin ordonanţa dată ieri, o adunătură de inşi lipsiţi de educaţie, de morală, de curaj şi de caracter, au îngropat pentru o vreme speranţele românilor de a-i vedea pedepsiţi pe cei care le-au răpit şansa la o viaţă mai bună în ultimii 30 de ani.
De aproape doi ani încoace, Partidul-Stat Dragnea a dus o luptă necruţătoare împotriva poporului român, împotriva şansei României de a se afirma ca ţară demnă în Europa şi în lume. Azi, graţie prostituţiei la care s-a dedat cel mai abject jurist post-decembrist, PSD a câştigat o luptă. Iar victimele ei se văd: Statul Islamist dimpreună cu regimul dictatorial al lui Assad, cu toate crimele lor oribile, nu au „reuşit” să alunge din Siria în 2017 atâtea victime câte a reuşit să alunge din România clica lui Dragnea, Tudorel, Nicolicea şi ceilalţi de teapa lor.
Iar dacă mâine, când vor ieşi public să-şi ascundă încă o dată mizeriile dând vina acum nu pe homosexuali, ci pe musulmani, să vă gândiţi de două ori înainte de a identifica adevăraţii terorişti, cei care au luat captivă o ţară, care au trimis la moarte pe şosele şi în spitale zeci de mii de oameni, cei care au alungat din România sute de mii şi milioane de năpăstuiţi. Nu există radicalism mai feroce decât cel al hoţilor şi bandiţilor care au distrus şansa la o viaţa mai bună pentru generaţii întregi de români.
Nu există pedeapsă suficient de aspră în Codul Penal românesc pentru judecata care îi aşteaptă pe aceşti ticăloşi. Dar ce e sigur este că nu vor rămâne nepedepsiţi, pentru că dintotdeauna şi oriunde în lume dreptatea sfârşeşte prin a învinge.",https://www.notabn.ro/o-tara-pe-mana-tradatorilor/,2020-03-06,About The Author
874,874,notabn.ro,"Cluj-Napoca, alături de orașe din întreaga Uniune Europeană, în Alianța pentru Coeziune","Municipiul Cluj-Napoca a aderat la Alianța pentru Coeziune #CohesionAlliance #Europe #EuropeanUnion, a anunțat primarul Emil Boc.
”Am semnat marți, 26 martie 2019, în calitate de Primar al Municipiului Cluj-Napoca, adeziunea la Alianța pentru Coeziune | Cohesion Alliance, alături de orașe din întreaga Uniune Europeană.
Subliniez din nou: Politica de coeziune este importantă pentru ca să ne menținem talentele acasă, iar românii care au plecat să se întoarcă în România. Nimeni să nu mai fie nevoit să emigreze în Uniunea Europeană doar pentru un loc de muncă!
De asemenea, am aderat la această Alianță pentru Coeziune pentru că am convingerea că trebuie să ne concentrăm mai mult pe proiecte, să valorificăm cât mai mult eforturile de simplificare a procedurilor de atragere a fondurilor” a menționat primarul Emil Boc.
Momentul semnării a avut loc în cadrul lucrărilor din ultima zi a întâlnirii celei mai importante comisii europene a CoR: Întâlnirea COTER – Comisia pentru politica de coeziune teritorială și bugetul UE din cadrul Comitetului European al Regiunilor (CoR).
La Alianța pentru Coeziune au aderat până în prezent 109 orașe și județe, 118 regiuni, 46 asociații naționale ale orașelor și regiunilor, 35 de asociații europene și 8740 de semnatari individuali.
Îmi mențin convingerea că românii care au plecat din țară reprezintă o resursă umană valoroasă, resursă care va ajuta decisiv la modernizarea României, alături de cea mai proeuropeană generație de tineri din U.E.. Politica de coeziune asigură viitorul tinerilor în Uniunea Europeană. Politica de coeziune poate apropia standardele de viață din Uniunea Europeană, prin dezvoltare și prosperitate.
Politica de coeziune este o politică profundă de care depinde viitorul Europei.
Alianța pentru coeziune #CohesionAlliance este o coaliție a părților care consideră că politica de coeziune a UE trebuie să rămână, în continuare, unul din pilonii viitorului Uniunii Europene. Alianța a fost creată prin cooperarea între principalele asociații europene de orașe și regiuni și Comitetul European al Regiunilor. Prin această Alianță se solicită ca bugetul UE de după 2020 să consolideze politica de coeziune, să o facă mai eficientă, mai vizibilă și mai accesibilă pentru toate regiunile Uniunii Europene.
De la autoritățile naționale, regionale și locale și până la IMM-uri, ONG-uri, școli, universități, organizații culturale, oricine crede în politica de coeziune a UE este bine-venit să sprijine Alianța pentru Coeziune.
Conferința comisiei COTER din cadrul Comitetului European al Regiunilor (CoR) pe tema „Susținerea și dezvoltarea unei politici de coeziune eficiente pornind de la autoritățile locale și regionale din Uniunea Europeană” s-a desfășurat la Cluj-Napoca în perioada 25-26 martie 2019.
Întâlnirea Comisiei CoR COTER a f ostprincipalul eveniment al Comitetului European al Regiunilor privind politica de coeziune şi fondurile structurale și a fost organizată în contextul Preşedinţiei României la Consiliul Uniunii Europene.",https://www.notabn.ro/cluj-napoca-alaturi-de-orase-din-intreaga-uniune-europeana-in-alianta-pentru-coeziune/,2020-03-06,About The Author
875,875,notabn.ro,"Handbal feminin, Liga Florilor: CS Gloria 2018 pierde pe teren propriu cu ultima clasată Dunărea Brăila","de Mihai Sărmășan
După victoria obținută etapa trecută la Galați, CS Gloria 2018 Bistrița-Năsăud a pierdut în această seară pe teren propriu cu HC Dunărea Brăila, scor 22-26 (13-11). Cu un joc foarte slab în faza de apărare, echipa bistrițeană a pierdut în repriza a doua avantajul celor două goluri avute la pauză.
Extrema stângă a oaspetelor, Alina Vătu, a făcut practic ce a vrut cu defensiva noastră, marcând nu mai puțin de 13 goluri, record personal al său de-a lungul carierei într-un meci oficial, fiind practic cea mai bună handbalistă de pe teren.
Au marcat pentru echipa bistrițeană: Valentina Ardean Elisei (9), Andreea Tetean (3), Magdalena Paraschiv (3), Laura Pristăvița (2), Szilvia Szabo (2), Nicoleta Dincă (1), Teodora Bloj (1), Daniela Rațiu (1).În poartă, Ana Maria Măzăreanu a salvat patru mingi trimise de brăilence pe poarta sa iar Cristina Sîntămărean un gol.
La finalul jocului, Horațiu Pașca, antrenorul principal al CS Gloria 2018 a declarat pentru pagina oficială de Facebook a clubului: ”Din păcate de ce ne-am temut mai tare nu am scăpat. Nu am reușit să ne echilibram după deplasarea de la Galați. Trebuie să ne digerăm repede frustrările și să o luăm de la capăt. Avem o săptămână la dispoziție să pregătim meciul cu Vâlcea. Vă promit că vom merge să jucăm cel mai bun handbal de care suntem noi în stare la momentul acesta.”
HORAȚIU PAȘCA Horatiu Pasca, antrenor principal CS Gloria 2018 BN: ”Din păcate de ce ne-am temut mai tare nu am scăpat. Nu am reușit să ne echilibram după deplasarea de la Galați. Trebuie să ne digerăm repede frustrările și să o luăm de la capăt. Avem o săptămână la dispoziție să pregătim meciul cu Vâlcea. Vă promit că vom merge să jucăm cel mai bun handbal de care suntem noi în stare la momentul acesta. ”#Handbal #CSGloria2018BN #LigaFlorilor #FRH #HoratiuPasca Publicată de CS Gloria 2018 pe Duminică, 13 ianuarie 2019
În exclusivitate pentru publicația noastră Nota BN, antrenorul lui HC Dunărea Brăila, ne-a declarat: „Am sperat să facem un joc bun, sunt bucuros pentru victorie și îmi felicit toată echipapentru dăruirea de care a dat dovadă. Cred că apărarea noastră a făcut diferența și faptul că am avut mai multă liniște în atac. Obiectivul nostru principal la finalul campionatului rămâne salvarea de la retrogradare.”
VIDEO Aurelin Roșca – Antrenor principal HC Dunărea Brăila Aurelin Roșca – Antrenor principal HC Dunărea Brăila : ""Am sperat să facem un joc bun, sunt bucuros pentru victorie și îmi felicit toată echipapentru dăruirea de care a dat dovadă. Cred că apărarea noastră a făcut diferența și faptul că am avut mai multă liniște în atac. Obiectivul nostru principal la finalul campionatului rămâne salvarea de la retrogradare."" Publicată de Nota BN pe Duminică, 13 ianuarie 2019
Tot pentru Nota BN, extrema stângă a oaspetelor, Alina Vătu, cea mai bună jucătoare a partidei și marcatoare a 13 goluri a declarat: „A fost un meci foarte greu pentru noi, a fost ca o descătușare, ne-am dorit foarte mult victoria, după o serie de înfrângeri, demonstrând că putem fi o adevărată echipă. Dacă astăzi am marcat 13 goluri, până acum cel mai mult într-o partidă oficială, am făcut-o de 12 ori, într-un meci cu Măgura Cisnădie. Mă bucur că reușitele mele au dus echipa la victorie iar pe viitor sper din toată inima să jucăm din ce în ce mai bine, azi am arătat că putem, fiind prietene pe teren și dând dovadă de colectivitate.”
Alina Vătu, extremă stânga HC Dunărea Brăila Extrema stângă a oaspetelor de HC Dunărea Brăila, Alina Vătu, cea mai bună jucătoare a partidei și marcatoare a 13 goluri a declarat: ""A fost un meci foarte greu pentru noi, a fost ca o descătușare, ne-am dorit foarte mult victoria, după o serie de înfrângeri, demonstrând că putem fi o adevărată echipă. Dacă astăzi am marcat 13 goluri, până acum cel mai mult într-o partidă oficială, am făcut-o de 12 ori, într-un meci cu Măgura Cisnădie. Mă bucur că reușitele mele au dus echipa la victorie iar pe viitor sper din toată inima să jucăm din ce în ce mai bine, azi am arătat că putem, fiind prietene pe teren și dând dovadă de colectivitate."" Publicată de Nota BN pe Duminică, 13 ianuarie 2019
Pentru CS Gloria 2018 Bistrița-Năsăud, umează etapa viitoare depasarea de la HCM Râmnicu-Vâlcea, liderul la zi al Ligii Florilor.
sursa foto: CS Gloria 2018 Bistrița-Năsăud",https://www.notabn.ro/handbal-feminin-liga-florilor-cs-gloria-2018-pierde-pe-teren-propriu-cu-ultima-clasata-dunarea-braila/,2020-03-06,About The Author
876,876,notabn.ro,Se pot depune cereri pentru ajutorul de stat în sectorul creșterea animalelor,"Agenţia de Plăţi şi Intervenţie pentru Agricultură (APIA) informează că până la data de 17 decembrie 2018 inclusiv, se depun, la Centrele Judeţene ale Agenţiei de Plăţi şi Intervenţie pentru Agricultură, respectiv al Municipiului Bucureşti pe raza cărora/căruia se află sediul social al solicitantului, cererile iniţiale anuale de solicitare a ajutorului de stat în sectorul creşterii animalelor pentru anul 2019, cereri avizate de către ANZ.
Cererea iniţială anuală pentru efectuarea serviciilor de întocmire şi menţinere a registrului genealogic al rasei, completată de către solicitanţii prestatori ai serviciilor va fi însoţită de următoarele documente:
A) dovada că solicitantul este persoană juridică, conform legislaţiei în vigoare;
B) acreditarea solicitantului pentru întocmirea şi menţinerea registrului genealogic al rasei pentru care solicită ajutorul de stat, eliberată de ANZ;
C) lista microîntreprinderilor şi întreprinderilor mici şi mijlocii beneficiare ale serviciilor de întocmire şi menţinere a registrului genealogic al rasei, avizată de ANZ, care va cuprinde: denumirea întreprinderii, adresa, CUI/CIF/CNP, după caz, codul CAEN, numărul unic de identificare a întreprinderii la Agenţia de Plăţi şi Intervenţie pentru Agricultură (APIA), numărul contractului de prestări servicii încheiat între prestator şi beneficiar, rasă şi numărul de animale care fac obiectul serviciilor, numărul de angajaţi şi cifra de afaceri, iar în cazul întreprinderilor noi, se va menţiona „întreprindere nou-înfiinţată”;
D) copia contractului între deţinătorul registrului genealogic şi prestatorul serviciului de determinare a calităţii genetice a raselor de animale, în cazul în care acesta este altul decât deţinătorul registrului genealogic, din care să rezulte contribuţia părţilor la realizarea obiectivelor programului de ameliorare;
E) lista activităţilor, inclusiv lucrările şi tarifele acestora pentru serviciile de întocmire şi menţinere a registrului genealogic al rasei, pentru anul de aplicare, avizată de ANZ;
Cererea iniţială anuală de solicitare a ajutorului de stat pentru efectuarea serviciilor de determinare a calităţii genetice a raselor de animale, completată de către solicitanţii prestatori ai serviciilor de determinare a calităţii genetice a raselor de animale va fi însoţită de următoarele documente:
A) dovada că solicitantul este persoană juridică, conform legislaţiei în vigoare;
B) acreditarea solicitantului pentru prestarea serviciilor de determinare a calităţii genetice a raselor de animale, eliberată de ANARZ;
C) lista microîntreprinderilor şi întreprinderilor mici şi mijlocii beneficiare ale serviciilor de determinare a calităţii genetice a raselor de animale, avizată de ANZ, care va cuprinde: denumirea întreprinderii, adresa, CUI/ CIF/ CNP, după caz, codul CAEN, numărul unic de identificare a întreprinderii la APIA, numărul contractului de prestări servicii încheiat între prestator şi beneficiar, rasă şi numărul de animale care fac obiectul serviciilor, numărul de angajaţi şi cifra de afaceri, iar în cazul întreprinderilor noi, se va menţiona „întreprindere nou-înfiinţată”;
D) copia contractului între deţinătorul registrului genealogic şi prestatorul serviciului de determinare a calităţii genetice a raselor de animale sau adeverinţă eliberată de ANZ, în cazul în care acesta este altul decât deţinătorul registrului genealogic, din care să rezulte contribuţia părţilor la realizarea obiectivelor programului de ameliorare;
E) lista activităţilor, inclusiv lucrările şi tarifele acestora pentru serviciile de determinare a calităţii genetice a raselor de animale, pentru anul de aplicare, avizată de ANZ.
SERVICIUL RELAŢII CU PUBLICUL ŞI COMUNICARE",https://www.notabn.ro/se-pot-depune-cereri-pentru-ajutorul-de-stat-in-sectorul-cresterea-animalelor/,2020-03-06,About The Author
877,877,notabn.ro,Trei medalii de aur și o medalie de argint - pentru România la prima ediție a Olimpiadei Balcanice de Fizică,"Membrii echipei României au obținut trei medalii de aur și o medalie de argint la prima ediţie a Olimpiadei Balcanice de Fizică, desfăşurată la Salonic, în perioada 14-18 iulie 2019.
Cei trei medaliați cu aur sunt Mălina Elena Constantinescu (clasa a X-a/Colegiul Național din Iași), Vlad Ștefan Oros (clasa a VIII-a/Școala Gimnazială nr. 24 din Timișoara) și Tudor Gabriel Mocioi (clasa a X-a/Colegiul Naţional de Informatică „Tudor Vianu” din București). Medalia de argint i-a revenit lui Radu Herzal (clasa a X-a/ Colegiul Naţional „Gheorghe Șincai” din Baia Mare).
Olimpicii români au fost pregătiți și însoţiţi de doamnele Ioana Stoica (profesor la Colegiul Naţional de Informatică „Tudor Vianu” din Bucureşti) şi Irina Dumitraşcu (profesor și inspector în cadrul ISJ Vaslui).
Din delegaţia României au mai făcut parte conf. univ. dr. Sebastian Popescu (decan al Facultăţii de Fizică – Universitatea „Al.I. Cuza” din Iaşi), în calitate de reprezentant al României în comitetul ştiinţific al competiţiei, și prof. univ. dr. Radu Constantinescu (Facultatea de Fizică/Universitatea din Craiova), membru al comitetului de coordonare.
Olimpiada Balcanică de Fizică se adresează elevilor de gimnaziu (clasa a VIII-a) sau de liceu, cu vârsta de cel mult 16 ani la momentul prezenței în concurs. La ediția din acest an au participat concurenți din 11 țări (8 cu statut permanent și 3 cu statut de invitat).",https://www.notabn.ro/trei-medalii-de-aur-si-o-medalie-de-argint-pentru-romania-la-prima-editie-a-olimpiadei-balcanice-de-fizica/,2020-03-06,About The Author
878,878,notabn.ro,Mari scriitori români. Laurenţiu Ulici,"Laurenţiu Ulici a a fost un critic literar și om politic român. Laurenţiu Ulici s-a născut pe 6 mai 1943, la Buzau, a absolvit al Liceul „I.L. Caragiale” din Ploiesti (1960), iar apoi Facultateade Filologie (1966) si Facultatea de Filosofie (1970) a Univ. din Bucuresti.
Lucreaza ca redactor la rev. Contemporanul (1966-1989), iar din anul 1990 este director al rev. Luceafarul, formula noua. Vicepresedinte (din 1992) si presedinte (din 1995) al Uniunii Scriitorilor din Romania Debuteaza cu poezie in Luceafarul (1959) si cu critica in Contemporanul (1965). Debutul editorial cu voi. de eseuri critice Recurs (1971). A detinut rubrici permanente in Contemporanul, Romania literara, Luceafarul, Amfiteatru, Ateneu, Tomis, Vatra, Cronica, Convorbiri literare, Astra. Cronicile despre debutanti au fost adunate in voi. Prima verba, I (1975), 11(1978), III (1992). Dupa antologia celor „9 poeti” din perioada interbelica, prezentati critic (1974), a mai publicat: Biblioteca Babei (1978) si Confort Procust (1983), ambele distinse cu Premiul Uniunii Scriitorilor; in 1995, apare primul volum (Promotia 70) din Literatura romana contemporana. Un interes singular a starnit, prin ingeniozitatea ideii, voi. Nobel contra Nobel, I-II (1988). Alte colab. la Steaua, Tribuna, Orizont, Arges, Familia, Viata Romaneasca, Secolul 20, Romania libera etc. A prefatat numeroase ed. de carte romaneasca si straina. Ultimele aparitii editoriale atesta si vocatia de politician a criticului: Putin, dupa exorcism (eseuri politice), 1991 si Dubla impostura (eseuri), 1995. Critic prin excelenta al actualitatii literare, dotat cu spirit analitic, dar si cu inteligenta distributiva combinatorie, ULICI tinde, mai nou spre sinteza de vasta cuprindere a generatiilor si „promotiilor” (termenul ii apartine) din literatura contemporana.
Ulici intra in publicistica literara inca din anii studentiei si, de la inceput, adopta formula „criticii creatoare”, nu din constrangere programatica, ci ca expresie a propriei inzestrari interioare. Detinand, in scurt timp, numeroase rubrici in principalele reviste din capitala si provincie, ajunge la o notorietate rapida, afirmandu-se mai intai prin critica debuturilor. S-a remarcat inca de la primele sale aparitii in foiletonistica drept un spirit critic ponderat, sobru in afirmatie ca si in negatie, dotat cu un talent de eseist, refractar totusi la discursul critic narativ (de tip calinescian), inteligent si paradoxal ca orice spirit care produce idei, cu acces si la speculatia teoretica, in care pune tot mai multa discretie, construind cu detasare si pofta de analiza fata de prima impresie de lectura, am putea spune chiar cu abilitate – in sensul de stiinta a captatiei si dozarii argumentelor.",https://www.notabn.ro/mari-scriitori-romani-laurentiu-ulici/,2020-03-06,About The Author
879,879,notabn.ro,Primăria Cluj-Napoca dă bani pentru taxiul care plimbă GRATUIT persoanele cu dizabilități,"Primăria Cluj-Napoca anunță că acordă sprijin financiar primului taxi comunitar din municipiu – „The Beard Mobile”, care asigură transport gratuit pentru persoanele cu dizabilităţi.The Beard Mobile este primul proiect social de acest fel din România, inițiat și coordonat de către Asociația Beard Brothers. Scopul proiectului este de a pune la dispoziţia persoanelor cu dizabilităţi o metodă de transport adecvată nevoilor.
Beneficiarii sunt persoane cu nevoi speciale care au nevoie de transport pe raza municipiului Cluj-Napoca şi în zonele limitrofe, pentru diverse evenimente sociale, culturale sau în scop medical.
Comenzile sunt preluate prin dispeceratul „The Beard Mobile”, iar maşina efectuează transportul beneficiarului şi al aparţinătorului la destinaţia dorită, dus-întors, asigurând confort şi siguranţă. Programul de transport se realizează pe bază de programare telefonică, la telefon 0720 291 465, cu minim 24 de ore înainte de cursă.
De la startul proiectului din 2017 și până în prezent, The Beard Mobile – taxiul comunitar a efectuat aproximativ 1500 de curse, a parcurs peste 12000 km și a deservit peste 160 de beneficiari.
Primăria va continua să susțină proiectul de transport pentru persoanele cu dizabilități, inițiative care vin în sprijinul comunității și oferă un ajutor real celor aflați în nevoie. Alocarea de la bugetul local al municipiului Cluj-Napoca pentru anul 2018 în scopul sprijinirii „The Beard Mobil” este 15.000 lei.",https://www.notabn.ro/primaria-cluj-napoca-da-bani-pentru-taxiul-care-plimba-gratuit-persoanele-cu-dizabilitati/,2020-03-06,About The Author
880,880,notabn.ro,Jean Claude Juncker îngrijorat de ascensiunea populismului,"Preşedintele Comisiei Europene, Jean Claude Juncker, şi cel al parlamentului comunitar, Antonio Tajani, şi-au exprimat îngrijorarea faţă de ascensiunea populismului în unele state ale Uniunii. Cei doi participă la Florenţa, în Italia, la un forum european.
Preşedintele Comisiei, Jean Claude Juncker, s-a arătat dezamăgit de resentimentele generate de criza migranţilor, resentimente despre care a afirmat că le credea depăşite, dar care au oferit populiştilor şi naţionaliştilor material pentru a sfida solidaritatea europeană.
La rândul său, şeful legislativului comunitar, Antonio Tajani, de origine italiană, a vorbit despre ieşirea din zona euro ca despre, cităm, o încercare de a-ţi trage singur un glonţ în picior.
El a refuzat însă să facă orice apreciere în legătură cu perspectivele formării unui guvern anti-sistem la Roma, între mişcarea populistă 5 stele şi partidul Liga, de dreapta, relatează France Presse.",https://www.notabn.ro/jean-claude-juncker-ingrijorat-de-ascensiunea-populismului/,2020-03-06,About The Author
881,881,notabn.ro,"Eroii neamului, omagiați la monumentul din Grui, în Munții Călimani","A fost sărbătoare ieri și la Monumentul Eroilor de sub vârful Grui (Munții Călimani), acolo unde își dorm somnul de veci 60 de ostași grăniceri care apărau pământul strămoșesc în luptele din Primul Război Mondial. Deși vremea a fost capricioasă, un mare număr de localnici de pe Valea Bârgăului au urcat potecile muntelui, alături de militari și preoți, pentru a aduce un pios omagiu eroilor care și-au dat viața pentru țară în vara anului 1916.
După slujba de pomenire oficiată de un sobor de preoți, la monument au fost depuse coroane de flori, apoi cei prezenți au asistat la defilarea militarilor Batalionului 817 Artilerie ,,Petru Rareș” din Prundu Bârgăului. Este o tradiție ca în fiecare an, de Înălțarea Domnului, eroii de pe Grui să aibă parte de o rugăciune și o lumânare aprinsă în memoria jertfei lor.
Cei 60 de eroi de pe Grui au fost împușcați de armata austriacă și înhumați într-o groapă comună, fără cruce. După război, camarazii au așezat o cruce de stejar pe care au scris: ,,60 de ostași români, morți pentru patrie” și au amenajat un monument modest. În anul 2005, cu ajutorul Mănăstirii din Piatra Fântânele a fost ridicat actualul monument.
Foto: Florin Rus",https://www.notabn.ro/eroii-neamului-omagiati-la-monumentul-din-grui-in-muntii-calimani/,2020-03-06,About The Author
882,882,notabn.ro,Tăriceanu somat de șeful ALDE,"Liderul europenilor din ALDE, Guy Verhovstadt, a precizat într-o postare pe Facebook că partidul lui Tăriceanu s-a angajat să respecte reformele din justiție și statul de drept și dacă acest lucru nu se întâmplă, le va fi retras sprijinul și vor fi excluși din familia europeană a liberalilor.
#România preia Președinția Uniunii Europene într-un moment critic, când mai multe negocieri legislative trebuie duse la bun sfârșit înaintea alegerilor europene. Le doresc mult succes. În același timp guvernul trebuie să își îndeplinească angajamentele privind statul de drept: reforma justiției, a codului penal și cea a legii ONG-urilor trebuie să reflecte în totalitate recomandările Comisiei de la Veneția și să fie supuse unei reevaluări de către acest organism înainte de a intra în vigoare. Liberalii români au promis să urmeze această cale și aștepăm din partea lor să acționeze ca atare. Dacă vor face acest lucru vor avea un loc binemeritat în interiorul familiei ALDE. Dacă nu, nu”, a precizat liderul european",https://www.notabn.ro/tariceanu-somat-de-seful-alde-2/,2020-03-06,About The Author
883,883,notabn.ro,"”Et in Venezia ego-Jurnal în creion și acuarelă”, expoziție Marcel Lupșe la Galeria de Artă Concentric din Bistrița","Galeria de Artă CONCENTRIC vă invită Joi, 18 aprilie 2019, ora 18:00 la vernisajul expoziției de acuarelă și desen MARCEL LUPŞE – ET IN VENEZIA EGO – Jurnal în creion şi acuarelă.
Amfitrionul evenimentului este Marin Ecedi.
Expoziția poate fi vizitată la sediul Galeriei de Artă CONCENTRIC din Bistrița, Piața Centrală, nr. 13, de marți până sâmbătă, între orele 12:00 – 18:00, sau cu programare la tel. 0755040688.
Marcel Lupșe s-a născut la 21 august 1954 la Dej, a absolvit Institutul de Arte Plastice “Ion Andreescu” la clasa profesorului Vasile Crisan. Din 1989 este membru U.A.P. din Romania la sectia Pictura. In 1990 se stabileste la Bistrita unde se ocupa de adminstratia culturala fara sa intrerupa activitatea artistica. Din 1994 este profesor si din 1998 sef de catedra la Liceul de Arte Plastice “Corneliu Baba” din Bistrita. Expune pictura, desen, obiect, in peste 100 de expozitii de grup in tara si peste hotare, participand anual la simpozioane si tabere de arta plastica nationale si internationale. In cele trei decenii de activitate artistica a organizat 38 de expozitii personale, lucrarile sale figurand in muzee si colectii.
Traieste si lucreaza la Bistrita.
Lucrari in muzee si colectii particulare in: Romania, Austria, Belgia, Bulgaria, Canada, Danemarca, Elvetia, Franta, Germania, Italia, Israel, Japonia, Luxemburg, R.Moldova, Olanda, Polonia, S.U.A, Suedia, Turcia, Ungaria.",https://www.notabn.ro/et-in-venezia-ego-jurnal-in-creion-si-acuarela-expozitie-marcel-lupse-la-galeria-de-arta-concentric-din-bistrita/,2020-03-06,About The Author
884,884,notabn.ro,Arhiepiscopia Clujului şi-a prezentat proiectele pentru 2019,"Sâmbătă, 26 ianuarie 2018, la Centrul eparhial din Cluj-Napoca, sub preşedinţia Înaltpreasfinţitului Părinte Arhiepiscop şi Mitropolit Andrei s-au desfăşurat lucrările Adunării eparhiale, care a făcut bilanţul activităţilor Arhiepiscopiei Clujului din anul 2018 sub aspect spiritual, administrativ, economic, cultural şi misionar-social. Şedinţa Adunării a fost precedată de slujba de Te-Deum oficiată în paraclisul Seminarului Teologic Ortodox.
Bilanţul activităţilor Arhiepiscopiei Clujului, structurate pe principalele coordonate se prezintă astfel:
Anul trecut au fost realizate trei proiecte importante care au marcat împlinirea a 100 de ani de la Marea Unire: inaugurarea în faţa Catedralei Mitropolitane din Cluj a statuilor Episcopului Nicolae Ivan şi a Mitropolitului Bartolomeu Anania, sfinţirea Bisericii „Schimbarea la Faţă” din Cluj şi sfinţirea Mănăstirii „Mihai Vodă” din Turda.
Misiunea în rândul tinerilor:
La Întâlnirea înternaţională a tinerilor ortodocşi, organizată la Sibiu, şi la Întâlnirea tinerilor ortodocşi din Mitropolia Clujului, de la Zalău au participat peste 500 de tineri din Arhiepiscopia Clujului. Anul trecut au fost organizate la Centrul misionar „Ioan Bunea” din Sângeorz Băi, Nicula, Mărişel, Vişagu sau Bobota 23 tabere pentru copii, tineri sau familii cu scop recreativ, o tabără cu tema prevenţiei consumului de droguri, una dedicată pregătirii voluntarilor, dar şi tabere pentru 200 de tineri din afara graniţelor ţării. La toate acestea au participat peste 1800 de tineri.
Mitropolia Clujului, Maramureşului şi Sălajului a organizat, în perioada 16-22 septembrie 2018, la Centrul misionar „Ioan Bunea” din Sângeorz Băi, cea de-a treia ediţie a Tebarei Tradiţie şi noutate, la care au participat 60 de tineri din întreaga ţară, dar şi din Basarabia, Bucovina de Nord şi Cernăuţi, dedicată Anului Centenar.
Au fost aduse într-o stare avansată lucrările de construire la Centrul de tineret din Câmpeneşti, iar în sprijinul tinerilor studioşi, dar fără posibilităţi financiare Fundaţia „Mitropolitul Bartolomeu” a oferit 34 de burse elevilor de liceu, studenţilor, masteranzilor şi doctoranzilor, în valoare totală de 80.000 de lei, la care se adaugă şi bursele şi premiile în valoare de 45.000 de lei, acordate de Arhiepiscopie.
Misiunea în societate:
Arhiepiscopia Clujului are în derulare în prezent 50 de proiecte şi programe sociale, care acordă adăpost, hrană, îmbrăcăminte, medicamente, îngrijii medicale şi paliative, educaţie copiilor şi tinerilor, alină suferinţele celor bolnavi şi dau speranţă acolo unde nu mai este. De toată această lucrare filantropică au beneficiat anul trecut peste 15.700 de persoane. Au fost derulate 10 campanii de donare de sânge în protopopiate, parohii şi la Facultatea de Teologie Ortodoxă din Cluj-Napoca.
Anul trecut a fost deschis, în cadrul Asociaţiei „Filantropia” Bistriţa, serviciul de transport medical pentru pacienţii hemodializaţi din judeţul Bistriţa-Năsăud, care are la dispoziţie 8 ambulanţe. A fost deschisă o nouă biserică pentru comunitatea de romi de la Pata Rât şi a fost hirotonit un preot de etnie romă pentru comunitatea din Turda.
În anul 2018 au fost acordate ajutoare financiare în valoare totală de 878.840 lei: din „Fondul Filantropia”, suma 114.800 lei (în special persoanelor cu nevoi medicale); din proiectul „Cutia Milei pentru săraci” suma de 260.130 lei şi suma de 245.843 lei, rezultată în urma colectei Organizate în Postul Crăciunului şi suma de 58.087 lei, rezultată în urma colectei pentru proiectele sociale ale Societăţii Femeilor Ortodoxe. A fost organizată o colectă specială pentru victimele incendiilor din Grecia, în urma căreia s-au strâns 200.000 lei.
La acestea se adaugă şi sumele din Fondul Central Misionar şi Fondul de întrajutorare pastorală, în valoare de 488.333 de lei, din care au fost ajutaţi preoţii şi parohiile lipsite de posibilităţi materiale.
În anul 2018, în Arhiepiscopia Clujului erau în construcţie 63 de biserici, mănăstiri şi edificii bisericeşti, în diferite stadii, de la fundaţie până la pictură, şi au fost sfinţite sau resfinţite 34 de biserici.
Proiectele pentru anul 2018:
Printre proiectele din acest an ale Arhiepiscopiei se numără: continuarea lucrărilor la mozaicul din Catedrală, continuarea lucrărilor la Centrul Misionar Social „Sfântul Apostol Andrei” din Cluj, finalizarea lucrărilor la Centrul de tineret din Câmpeneşti, demararea lucrărilor la Căminul de bătrâni din Făget, inaugurarea cabinetului stomatologic social al Policlinicii „Sfântul Pantelimon” din Cluj-Napoca, inaugurarea Centrului rezidenţial pentru persoane vârstnice de la Gledin, deschiderea unui Centru de îngrijiri paliative la Bistriţa, deschiderea Centrului de servicii sociale de la Cojocna şi a Locuinţei protejate pentru persoane vârstnice la Ciucea, dar deschiderea ectivităţilor din cadrul Centrului educaţional „Grigore Pletosu” din Bistriţa.
Dialogul dintre cler şi mireni în Biserica Ortodoxă
Conform Statutului de organizare a Bisericii Ortodoxe Române, Adunarea eparhială este organul deliberativ pentru toate chestiunile administrative, economice, culturale, social-caritative şi misionare ale Eparhiei. Aceasta se compune din reprezentanţi ai clerului şi credincioşilor, în proporţie de o treime clerici şi două treimi mireni, aleşi pe termen de 4 ani, numărul total al membrilor fiind de 30. Implicarea mirenilor în actul de organizare a vieţii bisericeşti reprezintă o componentă esenţială a Ortodoxiei româneşti, care pune accent pe conlucrarea celor două dimensiuni ale Bisericii: poporul şi clerul.
Biroul de presa al Arhiepiscopiei
Pr. Bogdan Ivanov",https://www.notabn.ro/arhiepiscopia-clujului-si-a-prezentat-proiectele-pentru-2019/,2020-03-06,About The Author
885,885,notabn.ro,Ministerul Turismului: 107 agenții fără licențe de funcționare în 2017,"Un număr de 107 agenţii de turism din România au rămas fără licenţe de funcţionare, în 2017, în timp ce 125 astfel de societăţi au fost radiate la solicitarea expresă a acestora, reiese din datele Ministerului Turismului, publicate pe propria pagină de Internet.
Conform statisticii, în cazul agenţiilor de turism pentru care a fost dispusă retragerea licenţelor de funcţionare din cauza neregulilor constatate, deciziile au survenit la distanţă de jumătate de an de la eliberarea actului de funcţionare. De asemenea, pe listă se regăsesc firme pentru care licenţa de funcţionare abia fusese eliberată în 2016.
Pe de altă parte, Ministerul Turismului a decis, în cazul a 125 de agenţii de turism, retragerea licenţelor la solicitarea operatorului economic.
În acelaşi timp, anul trecut, pentru 31 de structuri de cazare au fost retrase certificatele de clasificare, în timp ce opt structuri de alimentaţie publică au rămas fără certificat de funcţionare.
Pe data de 18 decembrie 2017, ministrul Turismului, Mircea Dobre, declara într-o dezbatere publică pe tema Fondului de garantare a pachetelor turistice din România, că normele de aplicare pentru Fondul de garantare a pachetelor turistice vor fi gata până la sfârşitul lunii ianuarie 2018, iar din 2018 se încearcă realizarea unei legi speciale şi pentru crearea unui pool de asigurare, pe modelul PAID.
,,Există şi varianta cu mai multe instrumente de garantare şi nu contest acest lucru. Vă spun că acest lucru se poate face de la anul, pentru că anul acesta statul român este în pre-infringement. Începând din luna ianuarie, există riscul ca statul român să intre în infringement, din cauza faptului că acea directivă europeană nu a fost transpusă. Atunci trebuia să găsim o soluţie care ar fi trebuit să se întâmple în acest an, din păcate, în care să fie o garantare şi o asigurare a pachetelor turistice. Eu cred că cetăţenilor români trebuie să le fie garantat dreptul, pe banii dânşilor, ca pachetele respective să le ducă la bun sfârşit sau măcar să fie repatriaţi într-un mod corect (…) Partea de asigurare se poate face prin crearea unui pool de asigurare, care este o lege specială pe modelul PAID. După cum ştiţi, PAID-ul s-a definitivat în aproximativ doi ani. Noi nu avem timp să stăm doi ani… Că ne convine, că nu ne convine, trebuie să ne gândim în primul rând la cetăţeni (…) Este obligaţia statului român să vină cu o soluţie viabilă, eficientă şi coerentă. Am discutat cu colegii de la ASF, inclusiv cu preşedintele Leo Badea, şi la anul încercăm realizarea unui proiect de act normativ, o lege specială pentru crearea unui pool de asigurare. Există varianta ca, în cursul anului viitor, să se creeze acest pool de asigurare şi vom avea şi asigurare, şi Fond de garantare. Normele de aplicare ale Fondului de garantare a pachetelor turistice vor fi gata până la sfârşitul lunii ianuarie 2018″, a afirmat Dobre.
Potrivit ministrului, în cele mai multe ţări este obligatorie participarea la un Fond de garantare, pe lista acestor state aflându-se Danemarca, Irlanda, Franţa, Olanda şi Marea Britanie. Totodată, în Germania există poliţă de asigurare obligatorie, iar în Austria asigurare şi garanţie bancară.
În contextul creării unui Fond de garantare a pachetelor turistice, ministrul a subliniat că ordonanţa a fost votată şi se află pentru promulgare la Preşedinţie.
În momentul de faţă, în România există 2.655 de agenţii de turism autorizate, conform listei afişate pe site-ul Ministerului Turismului şi actualizată în data de 15 decembrie 2017, majoritatea acestora fiind constituită din agenţii mici.
surse: site ministerul turismului, Agerpres.",https://www.notabn.ro/ministerul-turismului-107-agentii-fara-licente-de-functionare-2017/,2020-03-06,About The Author
886,886,notabn.ro,"Conferință internațională cu tema ”Infecția în zilele noastre. Terapia, încotro?” la Cluj-Napoca","Experți internaționali în imunologie și boli infecționase, reuniți la evenimentele de specialitate de la Cluj.
Clujul este gazda Simpozionului Internațional “New Frontiers in Innate Immunology and Inflammation”, în conjuncție cu cea de-a 5-a Conferință Națională de Boli Infecțioase – Infecția în zilele noastre. Terapia, încotro?”.
Evenimente din perioada 5–8 Septembrie 2018, organizate de Universitatea de Medicină și Farmacie „Iuliu Hațieganu” Cluj-Napoca împreună cu Universitatea Radboud Nijmegen Olanda, s-au concentrat pe „cele mai recente cercetări în domeniu, pentru a oferi o înțelegere mai profundă a raspunsului imun înnăscut.”
Specialiștii au venit la Cluj pentru un schimb de experiențe și rezultate ale cercetărilor lor, pe teme de interes major în domeniul bolilor infecțioase – inflamație, microbiom și imunometabolism.
În acest context, primarul Emil Boc a adresat un cuvânt de bun-venit experților prezenți la Cluj. De asemenea, a subliniat încă o dată importanța – pentru dezvoltarea orașul nostru – a Universității și a domeniului medical de înaltă specialitate.",https://www.notabn.ro/conferinta-internationala-cu-tema-infectia-in-zilele-noastre-terapia-incotro-la-cluj-napoca/,2020-03-06,About The Author
887,887,notabn.ro,"Unioniștii au fost blocați pentru a doua zi la granița cu Republica Moldova. Tensiuni la Chișinău, la 27 de ani de la declararea independenței țării","În zi de sărbătoare, când Republica Moldova marchează 27 de ani de independență, centrul Chișinăului a fost scena unor tensiuni. Zeci de protestatari, care au înnoptat la picioarele monumentului lui Ștefan cel Mare și Sfânt, au fost evacuați cu forța. Între timp, la 100 de kilometri distanță, de cealaltă parte a Prutului, grupul de unioniști, care este în drum spre Chișinău, pentru a aduce flacăra Unirii, a fost blocat, din nou, la Vama Albița, după ce ieri nu a fost lăsat să treacă prin Vama Ungheni.
Centrul Chișinăului a fost înconjurat de cordoane de polițiști, pentru ca președintele Igor Dodon și premierul Pavel Filip să poată depune în ,,siguranță” coroanele de flori.
Au fost huiduti de la distanță de sutele de protestatari.
Iar unioniștii, după o noapte petrecută lângă punctul de trecere Albița, au început negocierile cu polițiștii de frontieră moldoveni.
Discuțiile nu au avut rezultatul scontat. Iar autoritățile au anunțat că îi lasă doar pe cetățenii moldoveni să treacă granița, nu și pe cei români, care au primit și interdicție.
Unioniștii au blocat o bandă de pe podul ce face legătura între cele două țări.
În final, unioniștii au decis să campeze încă o noapte lângă punctul de trecere al frontierei Albița.
Marșul Centenarului a început pe 1 iulie, din Alba Iulia, și ar trebui să se încheie pe 1 septembrie, la Chișinău.",https://www.notabn.ro/unionistii-au-fost-blocati-pentru-a-doua-zi-la-granita-cu-republica-moldova-tensiuni-la-chisinau-la-27-de-ani-de-la-declararea-independentei-tarii/,2020-03-06,About The Author
888,888,notabn.ro,Dan Berindei a fost omagiat de Academia Română la împlinirea vârstei de 95 ani,"Academicianul Dan Berindei, Președintele Secției de Ştiinţe Istorice şi Arheologie a Academiei Române a fost omagiat joi cu prilejul împlinirii vârstei de 95 ani.
Sesiunea aniversară a avut loc în Aula Academiei Române.
În cadrul sesiunii aniversare au luat cuvântul:
Acad. Ioan Aurel Pop, Președintele Academiei Române;
Acad. Eugen Simion, Președintele Secției de Filologie și Literatură;
Acad. Răzvan Theodorescu, Vicepreședinte al Academiei Române.
Acad. Dan Berindei este un istoric român licențiat în istorie și filosofie al Universității din București (1945), doctor în istorie (1969). Este membru titular al Academiei Române (din 1992). Din 1996 este președintele Secției de Știinte Istorice și Arheologie al Academiei Române.
Dan Berindei este un descendent al domnitorului Constantin Brâncoveanu.
Foto: arhiva Basilica.ro",https://www.notabn.ro/dan-berindei-a-fost-omagiat-de-academia-romana-la-implinirea-varstei-de-95-ani/,2020-03-06,About The Author
889,889,notabn.ro,Încep înscrierile pentru eco-vouchere în schimbul unor mașini vechi,"Începând din 25 octombrie, bucureştenii se vor putea înscrie pe site-ul Primăriei Capitalei pentru a primi un eco-voucher în valoare de 9.000 de lei, în schimbul unui autovehicul uzat.
Înregistrarea în aplicație se va încheia în momentul atingerii numărului maxim de 6.000 de înscrieri.
Din lista celor 6.000 de persoane înregistrate în aplicația PEVAUTO, în ordinea înscrierii, după finalizarea perioadei de verificare a îndeplinirii condițiilor de eligibilitate, vor fi acceptați în program, în ordinea înscrierii, primii 5.000 de proprietari eligibili.",https://www.notabn.ro/incep-inscrierile-pentru-eco-vouchere-in-schimbul-unor-masini-vechi/,2020-03-06,About The Author
890,890,notabn.ro,Dacian Cioloş: Tot ce a apărut în spaţiul public sunt invenţii şi neadevăruri. Tatăl meu a decedat în urmă cu 20 de ani,"Dacian Cioloş a susţinut o conferinţă de presă pentru a lămuri câteva lucruri apărute în spaţiul public legat de înregistrarea PLUS şi despre informaţiile legate de familia, apărute de asemenea în public.
Cioloş arătat cum a ajuns la PLUS, în contextul în care încercarea de a înregistra partidul a fost mereu amânată. Astfel a ajuns la modalitatea de a prelua un partid la propunerea unui tânăr coleg, care s-a ocupat de documente, ei fiind de profesie avocat şi notar. Cioloş a afirmat că nu ştia cine sunt fondatorii, iar înregistrarea a fost foarte rapidă. Cei trei fondatori nu aveau de gând să facă politică şi în acest sens s-a acţionat. Eminenţele cenuşii ale partidului sunt aceşti mii de oameni care sunt alături de noi, a afirmat Cioloş.
„N-am făcut o analiză cine le sunt părinţii celor cu care lucră, fiindcă nu ne interesează rudele nimănui. Trebuie ca fiecare să răspundă pentru faptele lui.
Eu pot să afirm că membrii partidului sunt oameni curaţi care îşi asumă statutul de membrii.
Vom cere fiecărui membru o declaraţie că nu a colaborat cu securitatea”, a declarat fostul premier, care a mai precizat că toţi candidaţii la alegeri vor prezenta o adeverinţă oficială de necolaborare cu securitatea. De asemenea, Cioloș a declarat că tatăl său a lucrat în ministerul de interne însă s-a pensionat cu mult timp în urmă, iar în urmă cu douăzeci de ani a decedat.",https://www.notabn.ro/dacian-ciolos-tot-ce-a-aparut-in-spatiul-public-sunt-inventii-si-neadevaruri-tatal-meu-a-decedat-in-urma-cu-20-de-ani/,2020-03-06,About The Author
891,891,notabn.ro,Succes a lui Horia Tecău și Jean-Julien Rojer în finala turneului de la Winston-Salem,"de Mihai Sărmășan
Horia Tecău şi Jean-Julien Rojer şi-au apărat titlul la ATP 250 Series „Winston-Salem Open”. Acesta este al doilea turneu pe care îl câştigă în sezonul 2018, după ATP 500 Series Dubai, unde de asemenea erau deţinătorii titlului din 2017. La fel ca la Dubai, ei au devenit prima echipă din istoria turneului, care reuşeşte să devină de două ori campioni.
În finala disputată aseară: Jean-Julien Rojer (Olanda, 9 ATP) / Horia Tecău (16) [2] – Jamie Cerretani (SUA, 69) / Leander Paes (India, 80) [WC] 6-4, 6-2, partida durând o oră și șapte minute. Horia şi Jean-Julien nu şi-au pierdut serviciul, astfel că un break în primul set, în jocul 10, şi două în cel de-al doilea, în jocurile 4 şi 8, le-au fost suficente pentru a câştiga finala.
În clasamentul individual de luni, Rojer şi Tecău îşi păstrează locurile, la fel ca în cel al perechilor “ATP Race to London”- 13 – dar cele 250 de puncte dobândite aici îi ajută să se apropie de ultimul loc calificant pentru Truneul Final de la Londra (11-18 noiembrie). Ei vor avea luni 1.830 de puncte, iar echipa ce se situează acum pe locul 8, va avea 2.650.
Premiul financiar pe care îl vor împărţi este de 38.120 USD. Amintim faptul că Horia a absentat mai bine de 4 luni din circuit, între Masters 1000 Miami şi Toronto. Titlul de de ieri este al 18-lea pe care Horia şi Jean-Julien îl câştigă împreună.
Separat, Horia (33 de ani) are acum 35 de titluri câştigate în carieră, primul în 2009, iar Jean-Julien (36 de ani), 27, primul în 2008.",https://www.notabn.ro/succes-a-lui-horia-tecau-si-jean-julien-rojer-in-finala-turneului-de-la-winston-salem/,2020-03-06,About The Author
892,892,notabn.ro,"2 decembrie, Ziua Internațională pentru abolirea sclaviei. 40 mil. persoane victime ale sclaviei moderne. România conduce în Europa.","Trafic uman
Mii de persoane din lume sunt exploatate în diferite forme, sexual sau prin muncă forţată, sclavia modernă fiind a doua cea mai profitabilă afacere ilegală după traficul de droguri, devansând traficul de arme.
Potrivit Organizației Internaționale a Muncii (OIM), peste 40 de milioane de persoane din întreaga lume sunt victime ale sclaviei moderne. Deși sclavia modernă nu este definită prin lege, ea este folosită ca termen umbrelă care acoperă practici precum munca forțată, robia datornicilor, căsătoria forțată și traficul de ființe umane. În esență, se referă la situații de exploatare pe care o persoană nu le poate refuza din cauza amenințărilor, violenței, coerciției, înșelăciunii și/sau abuzului de putere.
În plus, peste 150 de milioane de copii sunt supuși muncii forțate, aproape unul din zece copii din întreaga lume.
Aproximativ 40,3 milioane de persoane se află în sclavie modernă, dintre care 24,9 în muncă forțată și 15,4 milioane în căsătorii forțate.
Există 5,4 victime ale sclaviei moderne pentru fiecare 1.000 de persoane din lume.
1 din 4 victime ale sclaviei moderne sunt copii.
Din cele 24,9 milioane de persoane prinse în muncă forțată, 16 milioane de persoane sunt exploatate în sectorul privat, cum ar fi munca casnică, construcțiile sau agricultura; sunt 4,8 milioane de persoane în exploatare sexuală forțată și 4 milioane de persoane în muncă forțată impuse de autoritățile statului.
Femeile și fetele sunt afectate în mod disproporționat de munca forțată, reprezentând 99% dintre victimele din industria sexului comercial și 58% din alte sectoare.
În ţările Uniunii Europene, potrivit datelor oficiale transmise de ţările membre, sunt aproximativ 16 mii de victime ale acestui fenomen, din care 15 la sută sunt minore, iar România, Bulgaria, Olanda, Ungaria şi Polonia sunt ţările cu cea mai mare incidenţă.
Traficul de persoane din România
În principal, România este ţară de origine a victimelor traficului de persoane, iar numărul total al victimelor identificate este 4622, în perioada 2011-2015, conform ultimului raport al Consiliului Europei.
66% dintre victimele identificate sunt femei, iar numărul copiilor victime ale traficului uman a fost 1595, în perioada 2011-2015. Principala formă de exploatare a victimelor identificate a fost exploatarea sexuală (54% dintre victime), apoi exploatarea prin muncă (34%) şi cerşetoria forţată (6%). În afară de asta, autoritățile au identificat şi 23 de victime ale traficului exploatate în cadrul unor activităţi infracționale.
Majoritatea victimelor au avut ca destinaţie Italia, Spania, Germania, Franţa, Grecia, Polonia şi Marea Britanie.
Numai în Spania, în anul 2015, peste 10 mii de persoane se aflau în risc de exploatare prin muncă, în special în domeniul agricol, fiindu-le încălcate drepturile fundamentale în domeniul muncii.
Spania şi România coopereză strâns pentru stoparea traficului de persoane, afirmă ambasadorul României la Madrid, doamna Gabriela Dancău:
Avem o cooperare extrem de dinamică la nivel judiciar între România şi Spania, la nivel poliţienesc există instrumente de lucru care funcţionează foarte, foarte bine, sunt reţele destructurate prin această colaborare între autorităţile noastre. Dacă ne referim acum strict la ceea ce înseamnă traficul de persoane, e clar că problemele sunt undeva la sursă şi va trebui printr-o intensificare cu autorităţile locale din România să găsim metodele necesare pentru a împidica acest trafic de persoane înspre alte ţări, normal prin îmbunătăţirea condiţiilor economice din zonele de provenienţă – spune Gabriela Dancău.
surse
anitp.mai.gov.ro, tvr.ro",https://www.notabn.ro/2-decembrie-ziua-internationala-pentru-abolirea-sclaviei-40-mil-persoane-victime-ale-sclaviei-moderne-romania-conduce-europa/,2020-03-06,About The Author
893,893,notabn.ro,Cea mai mare operaţiune de anihilare a unui grup infracţional din Europa,"Forţele de poliţie din mai multe state europene au participat la o operaţiune comună de anihilare a unei bande criminale internaţionale, ale cărei profituri se ridică la mai mult de 700 de milioane de dolari, proveniţi din trafic de droguri, contrabandă cu ţigări, spălări de bani şi asasinate.
BBC transmite că operaţiunea, cu numele de cod Spărgătorul de Gheaţă, este cea mai mare derulată vreodată în Europa.
Peste 450 de poliţişti, agenţi vamali şi unităţi operative speciale au operat şi coordonat razii în 40 de locuinţe pe 15 şi 16 mai.
Bani cash, diamante, lingouri de aur, bijuterii şi maşini de lux au fost confiscate de poliţişti în urma raziilor.
Banda anihiliată este suspectată că a făcut trafic de droguri şi contrabandă cu ţigări în Marea Britanie, a transferarat profiturile în Polonia, după care a spălat banii prin intermediul birourilor de schimb valutar.
sursa: romania-actualitati.ro",https://www.notabn.ro/cea-mai-mare-operatiune-de-anihilare-a-unui-grup-infractional-din-europa/,2020-03-06,About The Author
894,894,notabn.ro,Simona Halep s-a calificat în semifinalele turneului WTA de la Doha. UPDATE: Simona Halep s-a retras.,"UPDATE: 19.55 Simona Halep s-a retras de la Doha din cauza problemelor la piciorul drept! RMN-ul pe care l-a efectuat dupa meci a dezvaluit fluide si o tendinita! Ea nu va juca nici la turneul de la Dubai!
„RMN-ul a dezvaluit ca am fluite si o tendinita la al 4-lea deget. Asa ca trebuie sa am grija de aceasta problema si sa ma gandesc mai intai la sanatate. Astazi a fost mai rau si de asta am luat aceasta decizie. Nu este usor, dar am vorbit cu doctorul meu. A spus ca nu am timp suficient sa ma refac, ca trebuie sa iau o pauza de cateva zile.
Cu siguranta pana la Indian Wells nu voi mai juca, voi decide inainte de acest turneu daca voi putea juca. Momentan, nu pot spune foarte multe. Trebuie sa o iau zi cu zi si sa vad daca ma pot recupera pana atunci” a spus Simona Halep, conform WTA Insider.
Jucătoarea română de tenis Simona Halep, numărul doi mondial, s-a calificat, vineri, în semifinalele turneului WTA de la Doha (Qatar), dotat cu premii totale de 3.173.000 dolari, după ce a învins-o pe tânăra jucătoare americană Catherine Bellis cu 6-0, 6-4.
Halep (26 ani) s-a impus într-o oră şi 22 de minute în faţa unei adversare de 18 ani, care ocupă locul 48 în clasamentul WTA.
Primul set a fost unul fără istoric, Halep câştigând cu 6-0, după un ghem trei maraton, în care Simona a reuşit break-ul abia la a cincea şansă.
Halep a început bine şi actul secund, cu break, dar apoi a început să comită destul de multe erori, iar Bellis, mai agresivă, a întors scorul. Americanca a condus cu 2-1 şi 3-2, dar Halep a egalat la capătul unui nou ghem-maraton, de 12 minute şi 30 de secunde, în care a salvat şase mingi de break. Românca a făcut imediat break (4-3), dar apoi şi-a pierdut serviciul (4-4). Halep a reuşit să câştige din nou pe serviciul adversarei, iar apoi a încheiat conturile cu 6-4.
Halep, care a părut că resimte dureri la piciorul drept în ultimele ghemuri, a reuşit 4 aşi în acest meci, dar a făcut şi 5 duble greşeli, americanca având 4. Halep a reuşit 25 de winners, iar Bellis 12, în timp la capitolul erori neforţate românca a avut 23, iar americanca 22.
Simona Halep, campioană la Doha în 2014, şi-a asigurat un cec de 147.750 dolari şi 350 de puncte WTA, iar în penultimul act o va înfrunta pe Garbine Muguruza (Spania). Iberica (24 ani, 4 WTA) a trecut vineri de Caroline Garcia (Franţa) cu 3-6, 6-1, 6-4.",https://www.notabn.ro/simona-halep-s-calificat-semifinalele-turneului-wta-de-la-doha-vezi-cu-cine-va-juca-penultimul-act-al-competitiei/,2020-03-06,About The Author
895,895,notabn.ro,Jurnaliști și actori povestesc prin ce au trecut la protestele de vineri seara,"Prin mulţimea de oameni adunaţi vineri seara în Piaţa Victoriei s-au numărat şi câţiva actori. Aceştia au căzut însă victime ale reacţiei jandarmilor, care i-au fugărit pe străzi şi i-au gazat cu lacrimogene. Actorul Marius Manole a fost printre zecile de mii de persoane care au ieșit vineri seară să protesteze în Piața Victoriei. El a surprins momentul LIVE. Acesta a postat pe contul său de Facebook o filmare. Pe imagini se observă cum fuge, împreună cu alți protestari, după ce jandarmii au folosit gaze lacrimogene. El și-a acoperit nasul și gura cu un tricou, pentru a se proteja de efectul gazelor.
Alături de filmarea respectivă, actorul a postat și un mesaj: “Pentru asta am sa fiu cu ochii pe voi .. !! Asta pentru colegii care vor ei sa fie directori in instituții și pentru colegii care in numele artei , lasă țara asta pe mâinile hoților.. știți care e ghinionul vostru ? Ca noi in breasla știm cine sunteți și oricât de buni actori ați fi , sunteți părtași la ceva îngrozitor .. sper ca dormiți bine noaptea ! #onoaptefurtunoasa”.
Jurnalista Paula Rusu a povestit despre șocul pe care l-a trăit în momentul în care jandarmii au dat cu gaze lacrimogene, deoarece respiră cu un singur plămân. Paula Rusu nu a mai putut respira și a căzut în genunchi pe caldarâm împreună cu alți oameni.
„Sunt şocată de ceea ce am trăit. Am intrat dinspre Aviatorilor unde erau trupe anti-tero, jandarmi călare şi jandarmi cu câini. În mjlocul drumului era amplasat un gard de 2 metri şi jumătate, ancorat cu bare de oţel de un camion al Jandarmeriei. Eram curioasă să văd feţele protestatarilor, reacţiile lor. Oameni de toate vârstele scandau, unii aveau vuvuzele, steaguri, o vânzoleală obişnuită, am mai văzut-o şi la alte proteste. Am început să fotografiez steagurile altor ţări aduse de protestatari. Am ajuns lângă gardurile din partea stângă a Guvernului.
Singurii care atingeau acele garduri erau cordoanele de jandarmi. Nicio violenţă, doar scandări. Langă mine nişte femei strigă: „Hoţii, hoţii. Jandarmeria apără hoţia. Noi vă plătim salariile”. Într-o fracţiune de secundă, unul din jandarmi le spreiază pe femei care se trag speriate înapoi. Alţi doi jandarmi aruncă spre ele cu grenade cu gaze lacrimogene. Lumea se dă înapoi un pas. Îmi pare atât de neverosimilă scena că nu percutez. În 30 de secunde nu am mai putut respira, am căzut în genunchi pe caldarâm dimpreună cu alţi oameni. Un tânăr îmi întinde o batistă de hârtie. In spatele meu o fată horcăie stând pe burtă pe asfalt. Reiau. Nu a comis nimeni nicio agresiune, nicio tentativă, nicio violenţă împotriva jandarmilor. Au dat cu gaze fiindcă au putut.
Una din nenumăratele instigări pricinuite de jandarmi. Am plecat spre marginea pieţei, către muzeul Antipa. Abia vedeam de lacrimi, abia respiram de la usturime. A fost momentul în care au început sa dea cu nişte, nu stiu cum să le numesc, bubuiau ca nişte bombe şi împrăştiau gaz lacrimogen deasupra mulţimii paşnice. Subliniez, paşnice. Fumul ăla care se vede deasupra mulţimii în poze e gaz lacrimogen. Uitaţi-vă la poze. Cu fiecare bubuială, care au început să fie tot mai dese, mulţimea izbucnea: „Nu plecăm, nu plecăm!”
Două ore au dat cu gaze lacrimogene în zonele unde era lumea paşnică. Bubuia ca la război. Oameni în toata firea cădeau din picioare. Consider că Jandarmeria a instigat sistematic, prefaţând un deznodământ de nedorit”, a scris Paula Rusu pe Facebook.",https://www.notabn.ro/jurnalisti-si-actori-povestesc-prin-ce-au-trecut-la-protestele-de-vineri-seara/,2020-03-06,About The Author
896,896,notabn.ro,"Domnule Radu Moldovan, în administrație, din nefericire, nu e ca la biserică! Iertăciunile nu țin","Autor: Dorin Dobra
Sunt câteva zile bune de când președintele PSD Bistrița-Năsăud, Emil Radu Moldovan, a ținut să transmită asumarea greșelii administrative cunoscute sub denumirea de „Pârtia Cocoș”. Desigur, cu intenție dublă, una bărbătească de asumare, una creștin ortodoxă de iertare. Numai că în administrație, așa cum vom arăta, iertăciunile ortodoxe, nici chiar indulgențele catolice, nu își au efectul dorit!
​Desigur că intenția dlui Moldovan era una deprinsă deja de orice practicant ortodox: te spovedești, recunoști, iar apoi te mântui, ești iertat! Numai că spre deosebire de Sfânta Biserică, acolo unde ceri Divinității iertare, iar Aceasta cu bunătate infinită, și timp și răbdare infinite te mântuiește, în administrație lucrurile stau puțin altfel.., chiar mult altfel, am spune..!
​Când recunoști o greșeală administrativă, cu scopul de a fi cumva iertat, te adresezi cetățenilor de rând, care spre deosebire de Biserică, nu au nici timpul și nici răbdarea infinite. Dimpotrivă, timpul nostru, al tuturor, e precis măsurat și, implacabil, e singura noastră resursă neregenerabilă. Așa că, până și cu multă bunăvoință, iertare aici nu încape, deoarece cei 12 ani din viața Bistriței și viețile bistrițenilor nu mai pot fi recuperați nicicum!
​Încercând un exercițiu de imaginație simplu, ne vom referi la copiii născuți în urmă cu 12 ani la Bistrița; vom căuta acum să imaginăm de câte grădinițe, parcuri, locuri de joacă au fost ei privați în acești 12 ani prin alocarea a aproape 10 milioane de euro pe Dealul Cocoș. Puteți, domnule președinte PSD, domnilor pesediști??? În caz că puteți, am să vă spun că înapoi copilăria acestora nu o mai puteți oferi! Acesta e motivul pentru care în administrație nu e ca în biserică. Cei 12 ani sabotați de dvs. și reprezentanții partidului pe care îl conduceți înapoi nu mai vin…
​ Acum, că atâta comunicare publică mai știu și alții, vă putem confirma că gestul dvs. nu îl scutește pe candidatul PSD la Primăria Bistrița de culpă. Și dânsul a fost acolo tot acest timp, are și el vina sa, Pârtia Cocoș nu e un dinte stricat pe care să îl extrageți, apoi să puneți implant, ca mai apoi să poată zâmbi omul tâmp cu dantura perfectă, în viitoarele pliante electorale pe care probabil deja le-ați pregătit. Zâmbetul vostru, al celor de la PSD, e cunoscut deja ca fals, asta se vede în tot orașul! Oraș pe care nu îl mai meritați, căci 12 ani l-ați batjocorit destul.
​12 ani pe care înapoi oamenilor nu mai aveți cum să îi dați, cu toate iertăciunile din lume!",https://www.notabn.ro/domnule-radu-moldovan-in-administratie-din-nefericire-nu-e-ca-la-biserica-iertaciunile-nu-tin/,2020-03-06,About The Author
897,897,notabn.ro,"9 februarie 1802 - s-a născut Emanoil Gojdu, patriotul ce și-a lăsat imensa avere României","Pe 9 februarie 1802 s-a născut, la Oradea, juristul și omul politic Emanoil Gojdu, luptător pentru drepturile românilor din Transilvania și Ungaria.
În anul 1824 s-a stabilit la Budapesta ca avocat şi politician, unde și-a deschis propriul birou de avocatură.
În anul 1861, Emanoil Gojdu a fost numit prefect al judeţului Caraş, zonă cu populaţie majoritar românească și în anul 1866 a fost ales deputat de Tinca.
Prin testamentul făcut la Budapesta în 4 noiembrie 1869, Emanoil Gojdu și-a lăsat toată averea ,,acelei părți a națiunii române din Ungaria și Transilvania care aparține la confesiunea orientală ortodoxă”.
Dorința patriotului de a sprijini Națiunea română și după moartea sa:
,,Ca fiu credincios al Bisericii mele, laud dumnezeirea, căci m-a făcut român; iubirea ce am către Națiunea mea mă îmboldește a stărui în faptă, ca încă și după moarte să erump de sub gliile mormîntului, spre a putea fi pururea în sînul Națiunii”, s-a materializat prin constituirea unei Fundații având drept scop acordarea de burse studenților și pentru ajutorarea preoților.
Această fundație a funcționat, fără întrerupere, între 1870 și 1917, acordând burse studenților români, printre bursieri regăsindu-se: Traian Vuia, Octavian Goga, Constantin Daicoviciu, Petru Groza și Victor Babeș.
Averea lăsată de Gojdu a fost bine administrată, astfel că în 1911 era echivalentă cu aproximativ 2 tone și jumătate de aur fin, iar acum este estimată la aproape 1 miliard de euro ( în centrul capitalei Ungariei, Budapesta, fundația deține un foarte mare ansamblu imobiliar care aduce venituri consistente și care nu intră, așa cum ar fi drept, într-un buget administrat în folosul românilor).
Administratorii Fundației Gojdu au respectat litera testamentului astfel că parte din fonduri au fost destinate burselor și ajutoarelor pentru tineri, sprijinind renașterea culturală a românilor din Transilvania.
După anul 1918, sediul Fundaţiei s-a mutat la Sibiu, iar după 1945 Fundația a fost naționalizată de regimul comunist din Ungaria.
După evenimentele din 1989, moștenitorii români de drept, au încercat să redobândească această imensă avere, însă, fără succes, aceasta rămânând o miză a luptelor viitoare.
În octombrie 2005, prim-ministrul Tăriceanu și ministrul de externe Mihai Răzvan Ungureanu au semnat cu guvernul maghiar un acord care prevedea – potrivit legislației ungare! – înființarea unei fundații publice româno-ungare „Gojdu”, care avea drept obiective, printre altele, selectarea de bursieri români sau maghiari, prevederi ce sunt în evidentă contradicție cu dorințele patriotului român și care, cu bună știință, au fost eludate de cei doi demnitari români, puțin sensibili, se pare, la interesele statului pe care-l reprezentau. Documentul amintit nu a fost niciodată ratificat de Parlamentul României.",https://www.notabn.ro/9-februarie-1802-s-nascut-emanoil-gojdu-patriotul-ce-si-lasat-imensa-avere-romaniei/,2020-03-06,About The Author
898,898,notabn.ro,"Mihai Busuioc, validat de Comisiile reunite de buget-finanțe pentru funcția de președinte al Curții de Conturi","Comisiile reunite de buget-finanțe ale Camerei Deputaților și Senatului au validat, marți, candidatura lui Mihai Busuioc pentru funcția de președinte al Curții de Conturi, conform agerpres.
Pentru poziția de vicepreședinte al Curții de Conturi a fost validat Nicu Marcu, iar pe aceeași poziție în cadrul Autorității de Audit, Florin Tunaru. De asemenea, comisiile reunite l-au validat pentru funcția de consilier de conturi pe Aurel Dumitru.
Mihai Busuioc a declarat la audieri că, în opinia sa, în cadrul Curții de Conturi ar trebui înființată o direcție cu rol de îndrumare a autorităților publice.
,,Acest rol de îndrumare a existat și înainte, prin anii ’90, în activitatea Curții. Odată cu modificarea Legii Curții de Conturi, când activitatea jurisdicțională a trecut la instanțele judecătorești, acest rol a fost pierdut. Este o fugă de responsabilitate a funcționarilor, a auditorilor de la Curtea de Conturi. Cred că este timpul să ne întoarcem spre această activitate și absolut toate instituțiile din România ar trebui să se deschidă și să existe o direcție de îndrumare, nu de consultanță, pentru că legea interzice consultanța”, a explicat Busuioc.
El a fost întrebat și ce opinie are vizavi de îngrijorarea unor președinți de consilii județene și primari cu privire la un anumit mod de lucru al Curții de Conturi referitor la judecarea unei decizii de oportunitate luată de conducătorul unei unități administrativ-teritoriale.
,,În privința oportunității, de asemenea, cred că și aici ar trebui ca auditorii externi să nu se pronunțe asupra oportunității unei investiții, acest lucru este atributul ordonatorului de credite sau a consiliului local. De multe ori mă uit cu îngrijorare cum, după câțiva ani de zile, vine cineva, bate la ușă și îți reproșează că ai greșit. Acei oameni nu cunosc realitatea, nu au fost acolo, nu știu ce se întâmplă în viața de zi cu zi „, a spus Busuioc.
Decizia finală în privința numirii noilor reprezentanți ai Curții de Conturi aparține plenului reunit al Camerei Deputaților și Senatului, programat pentru miercuri, la ora 13,00.
sursa agerpres.ro",https://www.notabn.ro/mihai-busuioc-validat-de-comisiile-reunite-de-buget-finante-pentru-functia-de-presedinte-al-curtii-de-conturi/,2020-03-06,About The Author
899,899,notabn.ro,Mită în școli - conversații Whatsapp. Andreea Paul cere intervenția Ministerului Educației,"Andreea Paul lansează un apel pentru stoparea mitei din unitățile de învățământ și vine cu dovezi despre această practică ilegală la școala nr. 84 din Sectorul 3. Andreea Paul a trimis publicației dcnews.ro. niște fragmente din conversațiile pe un grup Whatsapp de părinți de la școala nr. 84 din sectorul 3 în care au loc discuții pentru strângerea de fonduri pentru Crăciun sau Ziua Femeii, pentru două dintre învățătoare, L. Z. și V. P. În cazul doamnei P., din discuții, rezultă că părinții se organizaseră să strângă câte 50 de lei de copil din care să ofere cadouri copiilor, iar învățătoarei un cadou și bani în plic. „Da, toată lumea văd că este de acord să luăm doar profesorilor: coșuleț și pliculeț”, scrie unul dintre părinți pe grupul de discuții. „Astea sunt pentru doamna și în plic mai sunt 300 de lei”, scrie un alt părinte pe un grup special făcut pentru a strânge bani pentru cadoul invățătoarei L. Z.",https://www.notabn.ro/mita-in-scoli-conversatii-whatsapp-andreea-paul-cere-interventia-ministerului-educatiei/,2020-03-06,About The Author
900,900,notabn.ro,Platforma România 100 se va alătura protestelor organizate duminică,"Platforma România 100, condusă de fostul premier Dacian Cioloș, a anunțat pe pagina sa de Facebook că se va alătura protestelor organizate duminică în mai multe localități din țară. Protestele vin urmare a modului în care coaliția PSD-ALDE înțelege să se raporteze la Legile justiției.
,,Modul în care coaliția PSD-ALDE modifică fără dezbateri legi fundamentale pentru statul de drept este inacceptabil.
Vom protesta alături de românii care nu acceptă că o mână de politicieni iresponsabili ne pot îndepărta de valorile democratice la care am aderat după multe sacrificii.”",https://www.notabn.ro/platforma-romania-100-se-va-alatura-protestelor-organizate-duminica/,2020-03-06,About The Author
901,901,notabn.ro,Imagini de poveste din pădurile din zona Poiana Teiului. FOTO,"Comuna Poiana Teiului este o așezare tipic montană situată în partea de N – V a județului Neamt, pe cursul inferior al râului Bistrița, fiind una dintre cele mai întinse localități din județ. Casele sunt așezate pe versanții munților, în zonele cu panta lină de o parte și de alta a râului. Râul Bistrița intră prin partea de NV a localității și își continuă cursul spre SE până la vărsarea în lacul Bicaz, pe o lungime de aproximativ 12 km.",https://www.notabn.ro/imagini-de-poveste-din-padurile-administrate-de-romsilva-in-zona-poiana-teiului-foto/,2020-03-06,About The Author
902,902,notabn.ro,Robert Sighiartău: Reprezentarea diasporei în Parlamentul României va fi întărită!,"Vocea românilor din diaspora trebuie ascultată și respectată! Reprezentarea diasporei în Parlamentul României va fi întărită!
Votul masiv al compatrioților noștri din străinătate la alegerile prezidențiale arată că le pasă de România. Au fost auziți și voința lor de a avea un cuvânt mai greu de spus va fi respectată.
Președintele României, Klaus Iohannis, a anunțat deja că va avea discuții cu partidele politice pentru creșterea numărului de parlamentari reprezentanți ai diasporei.
PNL susține cu putere creșterea reprezentării diasporei în Parlament. Suntem prima formațiune din Parlament care a depus o propunere legislativă în acest sens. Propunerea noastră vizează creșterea numărului parlamentarilor reprezentanți ai diasporei de la 6 (câți sunt acum) la 15, fără ca numărul total al parlamentarilor să crească.
România normală este o Românie în care milioanele de compatrioți plecați în străinătate au un cuvânt de spus, sunt ascultați și respectați. O Românie în care, respectați fiind, se vor întoarce mulți dintre ei.
sursa: Facebook Robert Sighiartău",https://www.notabn.ro/robert-sighiartau-reprezentarea-diasporei-in-parlamentul-romaniei-va-fi-intarita/,2020-03-06,About The Author
903,903,notabn.ro,Copiii din Mița au primit biciclete de la Asociația OM și banderole reflectorizante de la polițiști,"Cei 24 de elevi ai şcolii generale din satul Colibiţa, situat la poalele Munţilor Călimani, lângă lacul de acumulare cu acelaşi nume, vor primi în dar, de Paşti, biciclete noi, în cadrul unui proiect derulat de o asociaţie din Bistriţa.
Conform Asociaţiei ,,OM – Oraşul Mariei”, bicicletele vor ajunge la copiii din Colibiţa sâmbătă, 7 aprilie, iar cei mici sunt invitaţi să răspundă acestui gest prin plantarea a 24 de mesteceni, dar şi a unor ronduri de flori, în curtea şcolii.
Proiectul ,,Două roţi – Vrednic de comunitatea mea”, derulat de această asociaţie, se află la cea de-a doua ediţie şi este susţinut de donatori din Austria.
,,Este un eveniment cu caracter umanitar, organizat pe două paliere: donaţie de biciclete şi o zi de implicare activă în viaţa comunităţii, atât a noastră, cât şi a beneficiarilor”, se menţionează pe pagina de socializare a Asociaţiei ,,OM – Oraşul Mariei”.
Într-un comunicat remis presei, Inspectoratul pentru Poliție Bistrița-Năsăud a menționat că poliţiştii Serviciului Rutier i-au învăţat pe micii biciclişti regulile de circulaţie şi le-au dăruit banderole reflectorizante care să-i facă mai vizibili in trafic.
Drept răsplată, copiii au plantat copaci şi au sădit flori, în curtea şcolii, împreună cu familiile.",https://www.notabn.ro/copiii-din-mita-au-primit-biciclete-de-la-asociatia-om-si-banderole-reflectorizante-de-la-politisti/,2020-03-06,About The Author
904,904,notabn.ro,Cluj-Napoca. ParkingPay: o nouă modalitate de plată a parcărilor,"Începând de astăzi, clujenii au la dispoziție o nouă modalitate modernă și rapidă pentru plata parcărilor stradale cu cardul, prin utilizarea telefonului mobil.
Aplicația este disponibilă atât în sistemul de operare Android cât și în iOS. După instalarea aplicației, utilizatorul trebuie să își creeze un cont, să introducă datele pentru facturare, datele mașinii și cardul bancar. În momentul achitării taxei de parcare prin intermediul aplicației nu se percep comisioane.
Avantajul utilizării acestei aplicații constă și în faptul că cetățeanul nu mai trebuie să se deplasesze până la aparatele de taxare pentru a achita taxa de parcare.
ParkingPay permite plata parcărilor aflate în zona 1 (1254 locuri de parcare) și zona 2 (3099 locuri de parcare) a orașului.
În momentul parcării, utilizatorul apasă butonul „Parchează” și alege intervalul de timp pentru care va fi facturată parcarea. Aplicația va trimite automat o notificare de atenționare cu câteva minute înainte de expirarea timpului pentru parcare – în funcție de preferințele utilizatorului acest interval se poate modifica.
Pe lângă această modalitate de plată, cetățenii pot efectua plata parcării astfel: cu bancnote și monede sau plata cu cardul la parcometrele stradale, plata prin sms, tichete de parcare răzuibile.
Detalii despre tarifele pentru parcările cu plată orară: https://primariaclujnapoca.ro/parcari/plata-orara-pentru-parcari/.",https://www.notabn.ro/cluj-napoca-parkingpay-o-noua-modalitate-de-plata-a-parcarilor/,2020-03-06,About The Author
905,905,notabn.ro,Peste 7500 de participanți la Maratonul Internațional ClujNapoca!,"Peste 7.500 participanți din 37 de țări, în acest weekend la Maratonul Internațional ClujNapoca!
Simbolic, maratonul este unul dintre cele mai dure teste de voință și dârzenie, păstrat ca atare încă din antichitate. Le urez mult succes și putere participanților la Wizz Air Cluj-Napoca Marathon!
Anul acesta, peste 7500 de participanți din peste 35 de țări, de la țări europene la India, Kenya, Japonia sau SUA vor alerga în probele competiției.
Mai multe informații despre traseele pe care le vor urma alergătorii și alte detalii, pe https://fb.com/ClujNapocaInternationalMarathon/
Mai multe informații despre modificările la traseele CTP și restricțiile de circulație de mâine, 14 aprilie, pe pagina: http://fb.com/PrimariaClujNapocaRomania",https://www.notabn.ro/peste-7500-de-participanti-la-maratonul-international-clujnapoca/,2020-03-06,About The Author
906,906,notabn.ro,Viorica Dăncilă a participat la deschiderea Summit-ului Iniţiativei Central Europene,"Prim-ministrul României, Viorica Dăncilă a participat, la 3 decembrie 2018, la Zagreb, la deschiderea Summit-ului şefilor de guverne din statele membre ale Iniţiativei Central Europene (ICE).
Tema centrală a Summit-ului a fost consolidarea securităţii regionale şi promovarea dezvoltării economice, în sprijinul racordării regiunii la valorile şi practicile europene. Concret, participanţii au abordat tema interconectării statelor membre ICE în scopul dezvoltării regionale sustenabile şi a sprijinirii parcursului european al ţărilor aspirante sau candidate din regiune, precum şi impactul acţiunilor provocatoare ale unor terţi asupra securităţii zonei.
Prim-ministrul român l-a felicitat pe omologul său croat pentru succesul înregistrat în exercitarea Preşedinţiei ICE în cursul acestui an şi a salutat accentul acordat unor teme esenţiale, precum eficienţa energetică, integrarea europeană şi competitivitatea.
Premierul Viorica Dăncilă a anunţat că România se află în linie dreaptă a pregătirilor pentru preluarea primei Preşedinţii române a Consiliului UE, în primul semestru al anului 2019, context în care continuarea extinderii cu statele din Balcanii de Vest va reprezenta o prioritate. Premierul român a adăugat că România rămâne angajată în planul susţinerii politice şi oferirii asistenţei tehnice în avansarea reformelor din statele din regiune, în procesul de apropiere de structurile euro-atlantice.
În acest context, prim-ministrul a subliniat interesul pentru utilizarea optimă a formatelor de colaborare şi valorificarea aportului lor unic la stabilitatea din zonă, promovarea relaţiilor de bună vecinătate, a interconectivităţii şi a cooperării economice. Totodată, demnitarul român a evidenţiat relevanţa Iniţiativei Centrale Europene pentru îndeplinirea acestor obiective, prin transferul de expertiză în domenii cheie precum lupta anti-corupţie, buna guvernare, reducerea decalajelor de dezvoltare, competitivitate, şi inovaţie.",https://www.notabn.ro/viorica-dancila-a-participat-la-deschiderea-summit-ului-initiativei-central-europene/,2020-03-06,About The Author
907,907,notabn.ro,"Democraţia aduce diversitate, dialog şi toleranţă, iar diversitatea duce la o mai atentă privire asupra educaţiei incluzive","Autor: Cristina Iurişniţi
Ca fiinţă socială, omul este dependent de ceilalţi oameni. Această dependenţă înseamnă, de fapt, ajutor, posibilitatea de a comunica şi coopera. Legislaţia şcolară actuală prezintă unele lacune în privinţa susţinerii integrării sociale a copiilor cu cerinţe educative speciale, drept pentru care în calitate de cadru didactic, de deputat, membru în Comisia de învăţământ şi preşedinte al Comisiei pentru egalitate de şanse, am înaintat o serie de propuneri legislative în acest sens.
Respectarea Ordinului 1985/2016 (privind aprobarea metodologiei pentru evaluarea şi intervenţia integrată în vederea încadrării copiilor cu dizabilităţi în grad de handicap, a orientării şcolare şi profesionale a copiilor cu cerinţe educaţionale speciale, precum şi în vederea abilitării şi reabilitării copiilor cu dizabilităţi şi/sau cerinţe educaţionale speciale), art. 9, alin. 1, a Ordinului 5555/7 octombrie 2011 (pentru aprobarea Regulamentului privind organizarea şi funcţionarea centrelor judeţene de resurse şi asistenţă educaţională) şi a Ordinului 5574/7 octombrie 2011 (pentru aprobarea Metodologiei privind organizarea serviciilor de sprijin educaţional pentru copiii, elevii şi tinerii cu cerinţe educaţionale speciale integraţi în învăţământul de masă).
În prezent Cabinetele de asistenţă psihopedagogică funcţionează în unităţi de învăţământ preuniversitar şi asigură asistenţă psihopedagogică unui număr de 800 de elevi sau de 400 de preşcolari. Se impune o reducere a numărului de elevi arondaţi unui cabinet la cel mult 400 de elevi sau cel mult 250 de preşcolari.
De asemenea un profesor logoped acoperă în prezent o zonă de intervenţie/ circumscripţie logopedică de cel puţin 500 de copii/elevi din grădiniţe şi din clasele I-IV. Propunem diminuarea acestei norme la cel mult 250 de copii/elevi din grădiniţe şi din clasele primare.
Modificări legislative necesită statutul cadrului didactic cu funcţia de diriginte pentru elevul cu CES integrat în învăţământul de masă fără servicii de sprijin, responsabilului de caz, precum şi facilitatorului.
Este necesară o revizuire a Metodologia de organizare şi desfăşurare a evaluării naţionale pentru elevii clasei a VIII-a (subiectele de examen pentru elevii cu CES să fie adaptate în funcţie de curriculele adaptate utilizate de elevii cu dizabilităţi/ CES şi de caracteristicile diagnosticului acestora, după modelul evaluărilor naţionale la clasele II-IV-VI), precum şi a Metodologiei privind organizarea si desfăşurarea examenului de Bacalaureat, în aceeaşi problemă.
Deputat
prof. Cristina Iurişniţi
Membru în Comisia de învăţământ
Preşedinta Comisiei pentru egalitate de şanse",https://www.notabn.ro/democratia-aduce-diversitate-dialog-si-toleranta-iar-diversitatea-duce-la-o-mai-atenta-privire-asupra-educatiei-incluzive/,2020-03-06,About The Author
908,908,notabn.ro,Când consumul de alcool duce la dependență.,"Problema consumului de alcool este un subiect atât de dezbătut de către specialişti din întreaga lume, încât există deja foarte multe controverse pe baza acestui subiect.
Este consumul moderat de alcool sănătos? Dacă da, ce înseamnă moderat? Consumul excesiv de alcool este egal cu ceea ce numim a fi ,,alcoolism”?
De asemenea, consumul de alcool printre minori este o problemă gravă şi care ridică şi ea multe întrebări. Alcoolismul nu este o problemă de imoralitate sau de caracter slab. Alcoolicii sunt persoane bolnave care au nevoie de sprijin şi tratament.
Unele persoane dezvoltă dependență fizică de alcool; pentru altele, abuzul de alcool conduce la consumul în exces, fără prezența dependenței fizice.
Alcoolismul și abuzul de alcool afectează atât sănătatea fizică și psihică a individului, cât și pe cea a familiei.
Consumul excesiv de alcool dăunează grav sănătății, fiind corelat cu 80% dintre cazurile de sinucidere, 50% din crime, 30% dintre accidentele rutiere fatale și 15% din cazurile de înec. De asemenea, este unul dintre factorii de divorț (unul din trei cazuri) și de molestare a copilului (unul din trei cazuri).
Consumul de alcool poate favoriza apariția cirozei hepatice, poate să afecteze negativ fătul și poate fi asociat cu cancerul la sân la femei, cancerul cavității bucale, al esofagului, al faringelui și laringelui. Consumul mare de alcool a fost corelat și cu disfuncții sexuale, scăderea libidoului, demența și degenerare musculară.
Conform ONG-ului “Drinkaware”, abuzul nu este o condiție sine-qua-non a alcoolismului. Termenul e definit ca o dorință puternică și adesea incontrolabilă de a bea. ONG-ul aduce în discuție ideea dependenței psihice, care se manifestă când ți-e greu să te relaxezi complet fără un păhărel la îndemână. Dacă ai chef să împarți o sticlă de vin cu iubitul/iubita în majoritatea serilor sau dacă nu vrei să pleci acasă până nu dai pe gât 2-3 beri cu colegii de muncă, „dependență psihică” pare a fi verdictul. Conceptul-cheie aici e „ritualul”, iar sănătatea ți-ar putea fi periclitată pe termen lung. Dependența psihică poate evolua (sau nu) în dependență fizică, situație în care intervine sevrajul: începi să transpiri, să tremuri sau să-ți fie greață când scade nivelul alcoolului din sânge.
Deși DEX-ul trage semnul egalității între abuz și dependență, Asociația Americană de Psihiatrie face o distincție clară între cele două concepte.
Te încadrezi la categoria „Abuz” dacă în ultimul an te-ai regăsit măcar într-una dintre următoarele situații:
Incapacitatea de a îndeplini obligații profesionale, educaționale sau sociale din cauza consumului de alcool (ex: absențe nemotivate, randament scăzut, neglijarea copiilor etc.);
Consum repetat de alcool în situații periculoase (ex: înainte să te urci la volan);
Probleme legale cauzate de abuzul de alcool (ex: tulburarea liniștii publice);
Continuarea abuzului de alcool în ciuda sfaturilor persoanelor apropiate.
Te poți considera membru al clubului „Dependență” dacă în ultimul an te-ai confruntat cu cel puțin trei dintre următoarele probleme:
Nevoia de a consuma tot mai mult alcool pentru a atinge un anumit grad de satisfacție;
Sevraj;
Consum de alcool în cantități mai mari sau pe o perioadă de timp mai lungă decât stabiliseși inițial;
Dorință continuă și/sau tentative nereușite de a limita consumul de alcool;
Renunțarea la activități sociale, ocupaționale sau recreaționale din cauza alcoolului;
Mult timp petrecut făcând rost de alcool, consumându-l și/sau revenindu-ți ulterior;
Continuarea abuzului de alcool în ciuda conștientizării problemelor fizice și/sau psihice pe care le ai din cauza lui.
Așadar, ambele sunt tipare de consum neadecvat al băuturilor alcoolice și ambele îți pun în pericol sănătatea, dar cei a căror problemă se limitează la abuz constant au o oarecare șansă să mențină o viață socială. Totuși, în momentul în care se instaurează dependența, viața socială e compromisă.
De cele mai multe ori, persoanele, care consumă abuziv alcool sau cele dependente de alcool, neagă sau refuză discuțiile referitoare la consumul și problemele cauzate de dependența de alcool. Alcoolismul este o boală primară pentru că nu prezintă un sindrom al unei alte stări de boală existente, ci poate cauza ea însăși alte tulburări fizice sau psihice sau le agravează pe cele existente. În modul cel mai evident, alcoolismul ca boală, poate fi recunoscut prin consecințele intoxicației, adică în leziuni ale ficatului, stomacului şi sistemului nervos central sau periferic, provocate de alcool.
Cele mai recente cercetări, în ceea ce privește dependența, sugerează că toate dependențele își au rădăcinile în afectarea biochimiei cerebrale. Așa cum știm, în creier există substanțe chimice, numite neurotransmițători, care regularizează ce gândim, simțim și cum ne comportăm. Neurotransmițătorii implicați cel mai frecvent într-o dependență, de orice fel, includ serotonina, dopamina, acidul gama-aminobutiric, endorfinele și norepinefrina, dar mai sunt implicate și acetilcolina și anandamida în unele dependențe.
Se poate spune ca persoanele dependente nu poftesc, în realitate, la substanța care oferă dependența; ei poftesc la ceea ce substanța face pentru creier.
Învață să trăiești fără alcool astfel:
– evită oamenii și locurile care te îndeamnă la băutură și înlocuiește-i cu nebăutori de alcool;
– înscrie-te într-un grup de auto-ajutor;
– asigură-te de sprijinul familiei și al prietenilor;
– înlocuiește dependența negativă de alcool cu dependențe pozitive cum ar fi: o activitate făcută din plăcere sau o muncă voluntară la biserică sau în cadrul unor grupuri civice.
– începe să faci exerciții fizice. Efortul fizic eliberează în creier substanțe chimice care asigură o ,,bună dispoziție naturală”. Chiar și o plimbare după cină poate fi liniștitoare.
– terapie permanentă;
– motivație pozitivă.
Sursa: csid.ro, dependentiianonimi.ro, noizz.ro",https://www.notabn.ro/cand-consumul-de-alcool-duce-la-dependenta/,2020-03-06,About The Author
909,909,notabn.ro,Imagini extraordinare cu capturarea unui râs. VIDEO,"de Mihai Sărmășan
Acțiunea s-a desfășurat în cadrul proiectului internațional LIFE Lynx prin care se urmărește salvarea populației de râs din Slovenia, Croația și Italia. Exemplarul de râs este unul sănătos și bine dezvoltat, cu o vârstă de circa 5 ani și o greutate de aproximativ 20 de kilograme.
Proiectul este coordonat de Serviciul Forestier Sloven și este susținut de Ministerul Mediului din România, facilitând implementarea activităților din proiectul european în țara noastră.
Imagini extraordinare cu momentul în care cel de-al doilea râs este capturat într-o pădure administrată de Direcția… Publicată de Regia Nationala a Padurilor – Romsilva pe Vineri, 1 martie 2019
Asociația pentru Conservarea Diversității Biologice – ACDB – este organizația responsabilă de proiect din România, iar Regia Națională a Pădurilor – Romsilva colaborează în acest proiect, în baza unui protocol semnat la începutul lunii decembrie a anului trecut.
România are o populație sănătoasă de râs și este considerată ca sursă principală pentru refacerea genetică a populației de râs din Slovenia, Croația și Italia, unde populația acestui prădător este în declin genetic.
Asociația pentru Conservarea Diversității Biologice este o organizație non-guvernamentală implicată în cercetarea și conservarea faunei sălbatice din România, în principal cele trei specii de carnivore mari, urs, lup și râs.
sursa: ROMSILVA",https://www.notabn.ro/imagini-extraordinare-cu-capturarea-unui-ras-video/,2020-03-06,About The Author
910,910,notabn.ro,"Fosta campioană, Corina Ungureanu, umilită de ministru PSD: ”Nu te respect ca om”","Corina Ungureanu a scris pe pagina sa de Facebook toate detaliile întâlnirii cu şeful de la MTS şi a dezvăluit că Bogdan Matei ar fi jignit-o în faţă, spunându-i că nu o respectă ca om.
Iată postarea fostei campioane:
„LECȚIA MEA DE PATRIOTISM PRIMITA IERI DE LA DOMNUL MINISTRU AL SPORTULUI -BOGDAN MATEI in aeroportul Otopeni la sosiri in asteptarea bagajului!
De unde a plecat povestea? Terminam finalele pe aparate de la Arad. Prezenti in sala mai toata familia gimnasticii feminine, plus picii de 9-10 ani. Ajunge delegatia PSD ( ministru MTS, domnul Jianu, domnul Chifor si inca cațiva pe care nu stiu cum ii cheama). Au ajuns la sala la finalul concursului cand mai erau 3 gimnaste la sol de concurat, au efectuat premierea si au plecat. Noi, antrenorii, ne astepram sa ne intrebe ce ne doare daca tot au ajuns, fie si campanie, fie si doar pentru a da bine, dar veniti oameni buni 5 minute si ne salutati macar! NIMIC! Au plecat!
Vad postare pe paginile de FB ale MTS si a domnului ministru in care spune ca a asistat la finale. I-am scris sa rectifice si i-am recomandat ca simplu antrenor si angajat al MTS sa continue campania si dupa 26 mai, ca il asteptam la cat mai multe concursuri sa vada cum cresc sportivii nostri dar si in salile de antrenament nu doar din gimnatica! Domnul Matei s-a suparat pe mine si mi-a transmis ca ar dori sa vorbeasca cu mine. Bun…Il astept la sosiri, ma duc, ma prezint si mi-o iau cu patriotism dragi prieteni -)))) Dupa postarea mizerabila la adresa mea de pe pagina de FB a Ministerului, 40 min in zbor, recunosc ca fierbeam si eu -)))))
Am vorbit cam 10 minute. Eu insotita de o gimnasta de 10 ani si dumnealui de catre doua persoane, restul delegatiei PSD asistau de la distanta. Nu mi-a fost dat pana acum sa intalnesc un om politic si am intalnit destui…sa-mi vorbeasca cu atata lipsa de respect!!!
Ce imi amintesc:
ministru – d-ra Ungureanu, vedeti ca sunteti rupta de realitatea sportului?
eu-da, domnule ministru, o sa ma trezesc cand o sa-mi cada sala in cap si tencuiala din tavan in cap la copii in antrenamente
ministru- v-am dat bani la federatie!!!
eu- dvs nu stiti nici dupa atata timp ca federatia nu are cum sa finanteze cluburile??? NU PERMITE LEGEA!
ministru- scot postarea daca o scoateti si dvs, d-ra Ungureanu
eu- nu scot nimic ca eu sunt un civil si inca am voie sa vorbesc adevar, dvs sunteti demnitar si ati coborat foarte mult cand mi-ati raspuns la ” mișto” de pe pagina oficiala la MTS.
ministru- ati venit vreodata la mine sa-mi cereti ceva?
eu- nu este treaba mea sa vin la dvs la MTS sa cer! E treaba dvs sa va ingrijiti de noi, angajatii dvs ca doar de asta sunteti pusi acolo!!!
Si in incheiere mi-a dat o ” palma” verbala de m-a linistit domnul Matei si m-a pus la locul meu -)) ” D-ră, va respect ca sportiv dar ca om, NU! ” trebuia sa-mi spuna de la inceput asta si nu mai pierdeam 10 min din timpul dumnealui si nici al meu!
P.s singurul martor la discutie, gimnasta mea care ma insotea la vederea parintilor ei in aeroport: ” mami, domnul ala inalt cu ochelari i-a spus domnisoarei ca nu o respecta ca om! ”
Asta a fost lectia primita de mine de la ” capul” sportului.
Va transmit domnule ministru, ca oamenii de sport, sunt oameni demni si muncitori si sunt mandra ca fac parte dintre ei!
SI DA, DA, DA, SUNT PRO ROMANIA DE AZI MAI MULT CA NICIODATA SI VA MULTUMESC CA MI-ATI REAMINTIT CAT DE MICI SUNTETI VOI ASTIA CARE VA NUMITI ȘEFI IN GUVERN ACUM!
ATI FOST MAI MIC DECAT MINE CHIAR DACA MA PRIVEATI DE SUS DE LA PROBABIL 1.90 AI DVS! ASTA E, AM DOAR 1.56 …”",https://www.notabn.ro/fosta-campioana-corina-ungureanu-umilita-de-ministru-psd-nu-te-respect-ca-om/,2020-03-06,About The Author
911,911,notabn.ro,"Nouă ani cu amintirea ,,Șoimilor”- eroi Cristian Filip și Marius Sfecheș","Astăzi, 1 octombrie 2019, se împlinesc nouă ani de la momentul în care au căzut la datorie, în teatrul de operații din Afganistan, doi dintre camarazii ,,Șoimilor” participanți la misiunea Resolute Support. Plecați prea devreme în Armata Cerurilor, Cristian Filip și Marius Sflecheș veghează din alte dimensiuni asupra celor dragi rămași pe pământ.
Ziua de 1 octombrie 2010, cea în care Cristian Filip și Marius Sfecheș au plecat spre nemurire, e încă vie în sufletele împietrite ale familiilor. La fel de vie este și amintirea celor doi eroi în sufletele apropiaților și ale camarazilor, amintire pe care o cinstesc în fiecare zi, mai ales în ziua de 1 octombrie, când aripile celor doi șoimi s-au frânt departe de țară.
Mama lui Cristian Filip își amintește mereu ultima conversație cu fiul ei. Era în dimineața zilei de 1 octombrie, cu opt ani în urmă. Cristi i-a spus că a servit cafeaua de dimineață și că, în scurt timp, va pleca în patrulare pe o autostradă din Afganistan. A fost ultima lui zi în teatru de operații și ultima în care a vorbit cu cei dragi de acasă. Apoi s-a întors erou, învelit în drapelul național.
,,Ca orice tânăr, Cristi avea foarte multe planuri de viitor care s-au spulberat într-o clipă. Nu pot descrie lipsa lui, e o rană ce nu va trece niciodată, ne-a spus Maria Filip, mama lui Cristian, îndurerată că trebuie să vorbească de fiul ei, la trecut.
Și celălalt ,,Șoim”, Marius Sfecheș e viu în sufletele apropiaților. Ne-a împărtășit acest lucru Sorin Sfechiș, verișorul lui Marius, licean pe vremea în care s-a despărțit, pentru totdeauna, de eroul bistrițean. ,,Era un om de omenie și de încredere, loial și săritor. Îmi amintesc, cel mai tare, optimismul de care dădea dovadă în orice situație, mai ales când venea vorba de perioada pe care urma să o petreacă în teatru de război, în prima lui misiune. În zilele dinaintea misiunii, abia așteptam să se întoarcă acasă, deși încă nu plecase să dea piept cu ținuturile Afganistanului. Nu voi uita niciodată cum a încercat să ne liniștească înainte de a pleca. Când cineva din familie îi spunea că e îngrijorat pentru ce ar putea să se întâmple acolo, Marius replica:,,Nu vă tot îngrijorați degeaba, dacă e să pătești ceva, pățești doar trecând strada…”. Cred că nu i-a fost teamă de plecarea în misiune și că a tratat acest subiect cu foarte mare ușurință. Acest lucru, însă, n-a avut de-a face cu atentatul în care și-a pierdut viața. A fost, cel mai probabil, în locul nepotrivit, la momentul nepotrivit. După ce a plecat în Afganistan, la un moment dat, am reușit să vorbim pe messenger și mi-a trimis câteva fotografii de acolo. . La puțină vreme dupa acea conversație, am primit fulgerătoarea veste: Marius a plecat să apere pământul strămoșesc împreună cu cetele de îngeri. Ne va lipsi mereu!” a încheiat brusc Sorin, copleșit de amintirile cu verișorul lui.
Au trecut nouă ani de la tragedia care a împietrit inimile celor două familii și a întristat comunitate bistrițeană. În anii care au urmat tragediei, în curtea Batalionului 812 Infanterie, la Bistrița, a fost ridicat un monument care cinstește memoria celor doi eroi, dar și a căpitanului Cătălin Țifrea căzut la datorie în teatru de operații din Angola (1998). În Baza Militară din Kandahar, Armata României a construit un monument pe care sunt scrise numele militarilor români căzuți la datorie în Afganistan și lângă care se opresc, pentru o clipă, toți militarii din țara noastră care ajung în misiune.
Camarazi pe pământ și în ceruri, Cristian Filip și Marius Sfecheș vor trăi mereu în gândurile și în inimile apropiaților și ale camarazilor. Eroii nu mor niciodată!
Cristina Rusu",https://www.notabn.ro/noua-ani-cu-amintirea-soimilor-eroi-cristian-filip-si-marius-sfeches/,2020-03-06,About The Author
912,912,notabn.ro,Novak Djokovic și Alexander Zverev joacă Finala din 2018 a Turneului Campionilor,"de Mihai Sărmășan
Finala Turneului Campionilor de la Londra ne aduce in prim plan cei mai in forma jucatori ai momentului, sarbul Novak Djokovic urmand a-si disputa trofeul in compania germanului Alexander Zverev. Cei doi se cunosc foarte bine astfel incat ne asteapta o finala dramatica, plina de adrenalina si suspans.
Sârbul, desi era cotat ca favorit in duelul din semifinale cu Anderson, Novak a facut partida sa para doar un antrenament, pentru ca a dispus rapid de sud-african, la capatul a doar 16 game-uri. A impresionat in continuare la serviciu, acolo unde a reusit sa mentina procentaje de 85% pe primul si 75% pe cel de-al doilea, lasandu-l de multe ori fara raspuns pe Anderson. Nu a cedat nici macar un singur punct de break in semifinala, aratand extrem de solid pe serviciu. A castigat toate meciurile de la actuala editie a turneului si a oferit adversarilor doar 2 sanse de break in ultimele 8 partide disputate.",https://www.notabn.ro/novak-djokovic-si-alexander-zverev-joaca-finala-din-2018-a-turneului-campionilor/,2020-03-06,About The Author
913,913,notabn.ro,PNL Bistrița dăruiește simbolul primăverii,"Cu ocazia sosirii primăverii, tinerii și membrii Organizației Municipale a Partidului Național Liberal Bistrița, vor dărui astăzi începând cu ora 15.00, tradiționalul mărțișor, simbol al primăverii românești, atât doamnelor, cât și domnișoarelor care se vor afla pe străzile din municipiul Bistrița.
Vor fi împărțite 2018 mărțișoare, iar cu această ocazie membrii PNL Bistrița vor transmite un mesaj de prețuire, sperând ca mărțișorul oferit să aducă zâmbetul și o rază de bucurie pe chipul doamnelor și domnișoarelor care vor primi acest simbol al primăverii.
Acțiunea este sprijinită de către Președintele PNL Bistrița, consilierul municipal Sorin Hangan, precum și de alți membri ai Organizației Municipale PNL Bistrița.",https://www.notabn.ro/10204-2/,2020-03-06,About The Author
914,914,notabn.ro,"INFO proiecte de acte normative care ar putea fi incluse pe agenda ședinței Guvernului României din 7 septembrie 2017, ora 13.00","I. PROIECTE DE LEGI
1. PROIECT DE LEGE pentru completarea Legii nr. 143/2000 privind prevenirea și combaterea traficului și consumului ilicit de droguri, republicată;
2. PROIECT DE LEGE pentru modificarea și completarea Ordonanței Guvernului nr. 26/1994 privind drepturile de hrană, în timp de pace, ale personalului din sectorul de apărare națională, ordine publică și siguranță națională, republicată, cu modificările și completările ulterioare;
3. PROIECT DE LEGE pentru ratificarea Protocolului, semnat la Moscova, la 18 decembrie 1990, de modificare a Convenției privind decontările multilaterale în ruble transferabile și organizarea Băncii Internaționale de Cooperare Economică, precum și a Statutului acestei Bănci, încheiate la Moscova la 22 octombrie 1963;
4. PROIECTUL LEGII Turismului — PRIMĂ LECTURĂ.
II. PROIECTE DE HOTĂRÂRI
1. PROIECT DE HOTĂRÂRE pentru modificarea anexei la Hotărârea Guvernului nr. 1064/2013 privind aprobarea Normelor metodologice pentru aplicarea prevederilor Ordonanței de urgență a Guvernului nr. 34/2013 privind organizarea, administrarea și exploatarea pajiștilor permanente și pentru modificarea și completarea Legii fondului funciar nr. 18/1991;
2. PROIECT DE HOTĂRÂRE privind reorganizarea Stațiunii de Cercetare-Dezvoltare pentru Legumicultură Bacău și pentru modificarea anexei nr.3 la Hotărârea Guvernului nr. 1705/2006 pentru aprobarea inventarului centralizat al bunurilor din domeniul public al statului;
3. PROIECT DE HOTĂRÂRE privind recunoașterea Asociației Țara Secașelor Alba-Sibiu ca fiind de utilitate publică;
4. PROIECT DE HOTĂRÂRE privind alocarea unei sume din Fondul de intervenție la dispoziția Guvernului, prevăzut în bugetul de stat pe anul 2017, bugetului local al comunei Măldărești, județul Vâlcea;
5. PROIECT DE HOTĂRÂRE pentru aprobarea bugetului rectificat de venituri și cheltuieli pe anul 2017 al Agenției Naționale pentru Locuințe, instituție publică aflată sub autoritatea Ministerului Dezvoltării Regionale, Administrației Publice și Fondurilor Europene;
6. PROIECT DE HOTĂRÂRE pentru modificarea și completarea Statutului Academiei de Științe Medicale, aprobat prin Hotărârea Guvernului nr.1665/2004;
7. PROIECT DE HOTĂRÂRE privind actualizarea valorii de inventar, a denumirii și a datelor de identificare a unor imobile aflate în domeniul public al statului și în administrarea Institutului Național de Hematologie Transfuzională prin centrele de transfuzii sanguine, instituții subordonate Ministerului Sănătății;
8. PROIECT DE HOTĂRÂRE pentru aprobarea Normelor metodologice de aplicare a prevederilor Legii nr. 167/2014 privind exercitarea profesiei de bonă;
9. PROIECT DE HOTĂRÂRE pentru modificarea și completarea Hotărârii Guvernului nr. 23/2017 privind organizarea și funcționarea Ministerului pentru Mediul de Afaceri, Comerț și Antreprenoriat;
10. PROIECT DE HOTĂRÂRE privind aprobarea bugetului de venituri și cheltuieli pe anul 2017 pentru Societatea Compania de Investiții pentru Turism ”CIT”-S.A, aflată sub autoritatea Ministerului Turismului;
11. PROIECT DE HOTĂRÂRE privind acordarea cetățeniei române domnului Cooper II Donell;
12. PROIECT DE HOTĂRÂRE privind acordarea cetățeniei române domnului Watson Giordan Lee;
13. PROIECT DE HOTĂRÂRE privind alocarea unei sume din Fondul de rezervă bugetară la dispoziția Guvernului, prevăzut în bugetul de stat pe anul 2017, pentru Ministerul Energiei, în vederea organizării Reuniunii Ministeriale la nivel înalt CESEC, care se va desfășura la București, în perioada 27-28 septembrie 2017;
14. PROIECT DE HOTĂRÂRE privind aprobarea unor modificări și completări în inventarul bunurilor din domeniul public al statului aflate în administrarea Ministerului Apărării Naționale, situate în județele Ilfov, Maramureș, Brașov, Alba, Cluj, Argeș, Galați, Dolj, Călărași, Ialomița, Hunedoara, Iași, Sălaj, Sibiu, Buzău, Constanța, Brăila, Vrancea, Prahova, Bacău, Dâmbovița, Mureș și municipiul București;
15. PROIECT DE HOTĂRÂRE privind înscrierea unor imobile situate în municipiul Piatra Neamț, județul Neamț, în inventarul centralizat al bunurilor din domeniul public al statului și darea acestora în administrarea Ministerului Apărării Naționale, și pentru actualizarea valorilor de inventar și a adreselor poștale ale imobilelor 560, 328 și 3156, aflate în domeniul public al statului și în administrarea Ministerului Apărării Naționale;
16. PROIECT DE HOTĂRÂRE pentru aprobarea scoaterii definitive din fondul forestier național, cu compensare, a terenului în suprafață de 5,4734 ha, din care 3,3360 ha proprietate publică a statului iar 2,1274 ha proprietate publică a orașului Negrești-Oaș, județul Satu Mare, în vederea realizării obiectivului : ,,Amenajare pârtie și sistem de înzăpezire al pârtiei-zona turistică Luna Șes, jud.Satu Mare”;
17. PROIECT DE HOTĂRÂRE privind aprobarea bugetului de venituri și cheltuieli pe anul 2017 al Societății Comerciale ,,Compania Națională de Transporturi Aeriene Române—TAROM”—S.A aflată sub autoritatea Ministerului Transporturilor;
18. PROIECT DE HOTĂRÂRE privind înscrierea unui teren în inventarul centralizat al bunurilor din domeniul public al statului și darea în administrarea Ministerului Finanțelor Publice-Agenția Națională de Administrare Fiscală;
19. PROIECT DE HOTĂRÂRE pentru înscrierea unui imobil în inventarul centralizat al bunurilor din domeniul public al statului și darea acestuia în administrarea Ministerului Public-Parchetul de pe lângă Tribunalul Ilfov;
20. PROIECT DE HOTĂRÂRE privind transmiterea unei părți dintr-un imobil din domeniul public al statului și administrarea Ministerului Afacerilor Interne-Inspectoratul pentru Situații de Urgență ,,A.D Ghica” al județului Teleorman, în domeniul public al județului Teleorman și pentru actualizarea anexei nr.1 la Hotărârea Guvernului nr.1.705/2006 pentru aprobarea inventarului centralizat al bunurilor din domeniul public al statului;
21. PROIECT DE HOTĂRÂRE privind actualizarea anexei nr.1 la Hotărârea Guvernului nr.1705/2006 pentru aprobarea inventarului centralizat al bunurilor din domeniul public al statului și trecerea unor construcții aflate în administrarea Ministerului Afacerilor Interne-U.M 0575 București, din domeniul public al statului, în domeniul privat al acestuia, în vederea scoaterii din funcțiune, casării și valorificării;
22. PROIECT DE HOTĂRÂRE privind aprobarea înscrierii în inventarul centralizat al bunurilor din domeniul public al statului a unui imobil;
23. PROIECT DE HOTĂRÂRE privind trecerea unui imobil din domeniul public al statului și din administrarea Regiei Autonome ,,Administrația Patrimoniului Protocoluui de Stat” în domeniul public al municipiului București;
24. PROIECT DE HOTĂRÂRE pentru organizarea și funcționarea Consiliului pentru Coordonarea Industriei Naționale de Apărare.
III. MEMORANDUMURI
1. MEMORANDUM cu tema: Semnarea Acordului Multilateral al Autorităților Competente pentru Schimbul de rapoarte pentru fiecare țară în parte;
2. MEMEMORANDUM cu tema: Aprobarea negocierii și semnării Memorandumului de Parteneriat între Organizația Internațională a Francofoniei (OIF) și Ministerele Educației din Albania, Armenia, Bulgaria, Fosta Republică Iugoslavă Macedonia, Republica Moldova și România privind cooperarea educațională în cadrul strategic al Francofoniei (2015-2022);
3. MEMORANDUM cu tema: Aprobarea negocierii Memorandumului de Înțelegere între Ministerul Turismului din România și Ministerul Turismului din Statul Israel;
4. MEMORANDUM cu tema: Desemnarea președintelui Părții române în Comisia Mixtă interguvernamentală româno-azera de colaborare economică și tehnico-științifică;
5. MEMORANDUM cu tema: ,,Aprobarea transmiterii de către Guvernul României, prin Secretariatul General al Guvernului, a unei cereri către Consiliul Județean Gorj, privind emiterea unei hotărâri, care are ca obiect transmiterea unui imobil din domeniul public al județului Gorj, în domeniul public al statului, în vederea dării lui în administrarea Ministerului Culturii și Identității Naționale”.
IV. RAPORT
1. RAPORT privind managementul funcțiilor publice și al funcționarilor publici pentru anul 2016.
V. INFORMĂRI
1. INFORMARE privind situația unităților administrativ teritoriale unde pot fi organizate alegeri locale parțiale;
2. INFORMARE referitoare la ordonanțele emise în temeiul Legii nr.161/2017 privind abilitarea Guvernului de a emite ordonanțe.
VI. PUNCTE DE VEDERE
1. PUNCT DE VEDERE al Guvernului referitor la propunerea legislativă intitulată Lege privind combaterea exploatării ilicite a locurilor de parcare, inițiată de domnul deputat PNL Ovidiu Alexandru Raețchi și de doamna senator PNL Alina Ștefania Gorghiu (Bp. 147/2017);
2. PUNCT DE VEDERE al Guvernului referitor la propunerea legislativă pentru modificarea și completarea Legii nr. 218 din 23 iulie 2015 privind protejarea și sprijinirea persoanelor afectate de emisiile de substanțe nocive provenite din extracțiile de țiței din zona Suplacu de Barcău, inițiată de domnul deputat UDMR Seres Denes împreună cu un grup de parlamentari UDMR (Bp. 235/2017);
3. PUNCT DE VEDERE al Guvernului referitor la propunerea legislativă pentru modificarea și completarea Legii nr. 263/2010 privind sistemul unitar de pensii publice, inițiată de doamna senator PNL Carmen-Eleonora Hărău (Bp. 89/2017, L.128/2017);
4. PUNCT DE VEDERE al Guvernului referitor la proiectul de lege pentru modificarea Legii nr. 95/2006 privind reforma în domeniul sănătății, provenit dintr-o propunere legislativă inițiată de domnul senator PSD Florian Popa împreună cu un grup de parlamentari PSD, PNL, UDMR (Bp. 262/2016, Plx. 43/2017);
5. PUNCT DE VEDERE al Guvernului referitor la Propunerea legislativă pentru modificarea Ordonanței de urgență a Guvernului nr. 195/2002 privind circulația pe drumurile publice, inițiată de domnul deputat PMP Petru Movilă împreună cu un grup de parlamentari PMP (Bp. 281/2017);
6. PUNCT DE VEDERE al Guvernului referitor la Propunerea legislativă intitulată Lege pentru înființarea în cadrul Ministerului Transporturilor — Registrul Auto Român a Biroului unic de înmatriculare a autovehiculelor, inițiată de domnul deputat PSD Mihai Weber (Bp. 239/2017);
7. PUNCT DE VEDERE al Guvernului referitor la propunerea legislativă privind exonerarea personalului plătit din fonduri publice de la plata unor sume reprezentând venituri de natură salarială, inițiată de domnul senator PSD Eugen-Orlando Teodorovici și un grup de senatori PSD (Bp.191/2017).
Biroul de presă al Guvernului",https://www.notabn.ro/info-proiecte-de-acte-normative-care-ar-putea-fi-incluse-pe-agenda-sedintei-guvernului-romaniei-din-7-septembrie-2017-ora-13-00/,2020-03-06,About The Author
915,915,notabn.ro,Internaţional. În Spania vor avea loc alegeri anticipate,"Premierul spaniol, socialistul Pedro Sánchez, a convocat alegeri anticipate pentru 28 aprilie. După opt luni de guvernare, şeful executivului socialist a luat această decizie după ce parlametul a respins proiectul de buget.
Pedro Sánchez a făcut un bilanţ al scurtei perioade de guvernare, care a trecut din iunie anul trecut până acum, şi a subliniat că pensiile, salariul minim majorat la 900 de euro pe lună şi creşterea salariilor funcţionarilor sunt garantate.
Alegerile anticipate au loc pe fondul negocierilor eşuate cu partidele catalane pro-independenţă şi al procesului secesioniştilor care au organizat referendumul de independenţă a regiunii Catalonia.
Doar la câteva minute după anunțul făcut de premierul spaniol, într-o conferință de presă, liderul Partidului Popular, Pablo Casado, declara că partidul său a fost cel care l-a determinat în cele din urmă pe Sanchez să abdice și să convoace alegeri anticipate deoarece i-a deconspirat intenția de negociere cu separatiștii catalani, iar acum, în sfârșit, spaniolii au posibilitatea de a alege între un partid care vrea să negocieze cu Quim Torra, preşedintele catalan, sau unul care vrea să aplice articolul 155, adică să suprime autonomia catalană.
Pe de altă parte Albert Rivera, liderul Partidului Ciudadanos, declara euforic că a venit timpul să se pună capăt unei sistem bipartidic, să se pună capat alternanţei dintre partidul Popular şi Partidul Socialist la guvernare, care mereu şi-au asigurat majoritatea coalizând cu naţionaliştii basci sau cu cei catalani.
Partidul Podemos, aliatul socialiştilor la guvernare până în acest moment, după ce a lamentat respingerea bugetului şi a politicilor sociale pe care ar fi putut să le promoveze, a făcut prima mişcare electorală, anunţând că deja a trecut în opoziție.
Peste un milion de români trăiesc în Spania, fiind una dintre comunităţile cele mai numeroase.",https://www.notabn.ro/in-spania-vor-avea-loc-alegeri-anticipate/,2020-03-06,About The Author
916,916,notabn.ro,Societatea scriitorilor din Bistrița-Năsăud a premiat cele mai bune cărți din 2018. FOTO,"Sala „Gavril Scridon” a Bibliotecii Județene „George Coșbuc” Bistrița-Năsăud a găzduit vineri, 14 iunie 2019, a XII-a ediție a Galei Scriitorilor SSBN, dedicată premierii celor mai bune volume publicate de scriitori bistrițeni (și nu numai!) in cursul anului 2018.
Amfitrionul întâlnirii a fost președintele societății, prof. Andrei Moldovan, care a anunțat că SSBN s-a transformat în asociație cu personalitate juridică, ceea ce face posibil ca finanțarea premiilor, acordată de Consiliul Județean Bistrița-Năsăud, să se facă prin această asociație.
„Aceste premii ale SSBN ne arată că avem o viață literară foarte diversificată, care se regăsește și are rezonanță a întregii regiuni și a României, chiar. Mulți dintre autorii pe care îi premiem aici sunt autori vizibili și în plan național”, a spus Andrei Moldovan în preambulul anunțării premiilor. Juriul, compus din Vasile George Dâncu, Icu Crăciun, Virgil Rațiu, Menuț Maximinian și Andrei Moldovan (președinte) a luat în seamă nominalizările făcute la sfârșitul lunii ianuarie și a acordat următoarele premii:
– Premiul „Andrei Mureșanu” pentru poezie i-a revenit volumului „Fractali”, a scriitorului David Dorian, apărut la Editura Charmides, cu un laudatio rostit de Victor Știr;
– Premiul „Liviu Rebreanu” pentru proză, teatru, jurnal l-a primit scriitorul Alexandru Uiuiu pentru romanul „Țara ascunsă”, de asemenea, apărut la Editura Charmides. Laudatio a fost rostit de prof. Daniela Fulga;
– Premiul „Gavril Scridon” pentru critică, istorie literară și eseu a fost acordat pentru volumul „Coșbuc – convergențe literare blăjene” scriitorului Ion Buzași, Editura Charmides, care a beneficiat de un laudatio rostit de scriitorul Iacob Naroși;
– Premiul „Radu Petrescu” pentru un scriitor care nu este membru al SSBN i-a revenit epigramistului Lucian Perța, din Vișeul de Sus, pentru volumul „Zâmbind prin anotimpuri”, apărut la Editura Eikon. Laudatio rostit de scriitorul Icu Crăciun.
SSBN a acordat și trei diplome de excelență pentru autorii unor volume care nu au intrat în cadrul categoriilor de nominalizări, dar care „sunt niște cărți de referință”, cum a motivat Andrei Moldovan. Prima diplomă de excelență a fost acordată pentru cartea „Transilvania din cuvinte”, antologie de scriitori din Transilvania apărută la Editura Școala Ardeleană, îngrijită de Irina Petraș. O altă diplomă de excelență a fost acordată pentru volumul „Anul 1918 în județul Bistrița-Năsăud”, Editura MEGA, îngrijit de Cornelia Vlașin, Ioan Pintea și Adrian Onofreiu, iar cea de a treia a fost acordată pentru volumul „Orizont liric”, Editura Limes, îngrijit de Mircea Măluț.
A urmat un recital de poezie dedicat lui Mihai Eminescu, susținut de scriitorii care au participat la Gala Scriitorilor SSBN.",https://www.notabn.ro/societatea-scriitorilor-din-bistrita-nasaud-a-premiat-cele-mai-bune-carti-din-2018-foto/,2020-03-06,About The Author
917,917,notabn.ro,"Fostul preşedinte al PSD Cluj, Remus Lăpuşan, s-a înscris în PRO România","Remus Lăpuşan şi-a anunţat, marţi, demisia atât din PSD, cât şi din Consiliul Judeţean Cluj, nemulţumit de actuala conducere a organizaţiei judeţene, invitându-i pe clujenii „animaţi” de valorile social-democrate să intre în proiectul Pro România.
„În urmă cu douăzeci şi şase de ani am intrat în PSD (PDSR) pentru valorile social-democrate, în care am crezut și în care cred și astăzi, pentru liderii și intelectualii de stânga care au condus PSD de-a lungul timpului, în primul rând pentru cei din Cluj care au contribuit decisiv la aderarea României la NATO și Uniunea Europeană, pentru tradiția social-democrată din Ardeal, de expresie occidentală.
Evenimentele ultimelor săptămâni îmi confirmă sentimentul de neîncredere pe care îl am de o bună perioadă, cu privire la managementul defectuos al partidului, mai precis la slabul leadership din fruntea PSD, care inclusiv la Cluj a girat o conducere care nu reprezintă clujenii și comunitatea noastră, un intrus care îşi atacă proprii colegi şi aleşii locali.
Am avut speranța, după 26 mai, că printr-un proiect de democratizare a PSD, vom reveni la optimizarea relaţiei de reprezentare şi democrație de partid care să nu fie pusă între paranteze de către un singur om dar se pare că actuala conducere nu a înțeles bine înfrângerea de la europarlamentare și a revenit la politica impunerii, în loc să asigure, statutar, alegeri libere.
Cluj-Napoca este un centru universitar de excelență, un oraș cosmopolit, care poate fi condus doar de lideri politici recunoscuți de comunitate, prin urmare resping orice asociere cu actuala conducere a PSD Cluj și îmi înaintez demisia atât din PSD cât și din Consiliul Județean Cluj.
Stânga trebuie reprezentată în Cluj și îi invit pe toți cei care sunt animați de valorile social-democrate să intre în proiectul PRO România Cluj și să fie pro comunitate, pro bun simț, pro expertiză profesională și pro Europa”, a scris Remus Lăpușan pe pagina de socializare.",https://www.notabn.ro/fostul-presedinte-al-psd-cluj-remus-lapusan-s-a-inscris-in-pro-romania/,2020-03-06,About The Author
918,918,notabn.ro,"Cetatea Deva, refăcută cu bani europeni","Primarul Municipiului Deva, Nicolae-Florin Oancea, a semnat, marți, 16 iulie 2019, cu ADR Vest contractul de finanțare prin Programul Operațional Regional (Regio-POR) 2014-2020 pentru proiectul ”Reabilitarea zonei urbane Dealul Cetății Deva, monument al naturii și istoric cu valoare turistică ridicată din Municipiul Deva – Refuncționalizarea Incintei I”, în valoare totală de 21.996.485,74 lei, inclusiv (echivalentul a 4.724.940 de euro), dintre care:
21.556.556,03 lei (4.630.441,2 euro) – valoarea asistenței nerambursabile solicitate; 439.929,71 lei (94.498,8 euro) – valoarea cofinanțării Municipiului Deva.
Perioada de implementare a proiectului: iulie 2019 – august 2023.
Perioada de execuție a lucrărilor și recepția la terminarea lucrărilor: 37 de luni, estimate a se desfășura în intervalul aprilie 2020 – mai 2023.
Principalele lucrări ce vor fi executate:
SECTOR A: Turn poartă – reabilitare volumetrică (construcția are două nivele de vizitare, în care vor fi expuse litografii de epocă și alte imagini istorice cu Cetatea Deva).
SECTOR B: Latura de Vest (Turnul de Vest, cisterna, zidurile de fortificație cu drum de strajă, din piatră) – lucrări de curățare a zidurilor, injectări, plombări, consolidări (în Camera 1, în zona parterului, va fi expusă o machetă a Cetății în forma finală, care va facilita înțelegerea volumetriei monumentului inclusiv de către persoanele cu dizabilități de vedere; în Camerea 2 vor fi expuse uniforme militare din a doua parte a secolului XVII, considerată ”epoca relevantă” pentru Cetatea Deva; Camera 3 – cu o suprafață foarte mică, va fi folosită, în principal, ca spațiu tehnic destinat sonorizării și luminilor specifice pentru evenimente culturale; platforma din fața celor 3 abside ogivale va putea fi utilizată ca scenă pentru evenimentele culturale găzduite în Cetate; platforma superioară, situată la nivelul drumului de strajă, la aceeași cotă cu cele două guri de tragere ale Donjonului de Vest, va găzdui piese de artilerie specifice epocii).
SECTOR C: Latura de Est (decantorul, fosta magazie de arme, zidurile de delimitare a Incintei I). Magazia de arme va găzdui, conform funcțiunii inițiale, o expoziție de arme specifice diferitelor epoci istorice prin care a trecut Cetatea. Deasupra magaziei de arme, se va amenaja Platforma Belvedere Est – cel mai spectaculos loc din Incinta I, care va găzdui evenimente cu specific istoric și va fi, în același timp, un pol de atracție major în circuitul de vizitare a Cetății, având în vedere că de aici poate fi admirat atât orașul, cât și toată Valea Mureșului.
SECTOR D1: Zona Palat Princiar (”inima” Incintei I) și cele două pivnițe de la nivelul inferior – – lucrări de curățare a zidurilor, injectări, plombări, consolidări (la cota nivelului principal al Palatului se va amenaja un spațiu expozițional dedicat heraldicii specifice epocilor istorice prin care a trecut Cetatea; în Pivnița Mare va fi creată o ”scenă din viața zilnică a garnizoanei”, cu manechine costumate specific și cu unelte istorice; în Pivnița Mică se va transforma într-o încăpere memorială, dedicată lui David Ferencz – fondatorul și primul episcop al Bisericii Unitariene, care a fost încarcerat și a murit în Cetatea Deva).
SECTOR D2: Laturile de Sud (parțial) și de Est (parțial) ale Palatului – care cuprind pivnițele nr. 3 și nr. 4 și camera de legătură dintre curtea mare și curtea mică. Pe Platforma Belvedere Sud, care oferă o panoramă spectaculoasă asupra orașului, vor fi amplasate dispozitive tip ”binoclu” și panouri informative despre evoluția istorică a orașului. În locul fostei pivnițe de vinuri a garnizoanei Cetății, va fi amenajată Sala Multimedia, care va fi dotată cu monitoare, instalație audio performantă, panouri interactive ,,touchscreen’’ și dispozitive de proiecție pentru holograme (spațiul va putea fi folosit pentru simpozioane, conferințe, sală de curs pentru lecții deschise de istorie etc.).
SECTOR E: zona de Nord a Incintei I. Încăperile adiacente zidului de Nord (care au avut funcțiunile de corp de gardă, arest și temniță) sunt primele construcții pe care le percepe vizitatorul care intră în Incinta I. Pentru că se află în stare avansată de degradare, zidurile acestora vor fi desfăcute și reconstruite până la cota de coronament propusă în proiect (între 1,2 și 2,2 metri înălțime). În corpul de gardă și arest vor fi expuse elemente de piatră sculptată, descoperite în săpătura arheologică, iar fosta temniță va găzdui obiecte specifice acestei funcțiuni (masă de tortură, dispozitive de schingiuire specifice epocii, cătușe etc.).
Lucrările exterioare vizează 3 zone: curtea mare, curtea mică și zona de legătură dintre cele două curți (fostul corp de Est al garnizoanei). Curtea mare va fi dedicată evenimentelor culturale, iar în subsolul curții mici vor fi amenajate grupuri sanitare, cu facilități inclusiv pentru persoanele cu dizabilități.
De asemenea, proiectul include realizarea iluminatului (general, de securitate și arhitectural), precum și digitizarea monumentului.",https://www.notabn.ro/cetatea-deva-refacuta-cu-bani-europeni/,2020-03-06,About The Author
919,919,notabn.ro,România s-a născut europeană și așa trebuie să rămână,"Dacă vrem să facem parte din istoria europeană și să înțelegem ce a însemnat și cum a avut loc Marea Unire, ar fi trebuit să vedem astăzi prin țară multe evenimente de comemorare a 100 de ani de la sfârșitul Primului Război Mondial în urma armistițiului semnat la Compiègne între reprezentanții Antantei și ai Puterilor Centrale.
Aproape 700.000 de români au murit în cei doi ani de război, mulți dintre ei din cauza incompetenței conducerii politice și militare de atunci, care a făcut posibile dezastre precum cel de la Turtucaia sau precum pacea de la București prin care România era desfigurată.",https://www.notabn.ro/romania-s-a-nascut-europeana-si-asa-trebuie-sa-ramana/,2020-03-06,About The Author
920,920,notabn.ro,"Platforma România 100 : ""Greșeală de protocol sau mesaj clar privind direcția României în UE?""","Greșeală de protocol sau mesaj clar privind direcția României în UE?
Guvernul României, învestirea noului cabinet. Pentru prima dată după mulți ani în care steagul Uniunii Europene a stat lângă cel românesc, așa cum se întâmpla în cazul cabinetului Cioloș sau chiar cel condus de Victor Ponta, acesta a fost îndepărtat din poza oficială.
Se întâmplă în anul de pregătire a preluării de către România a Președinției Consiliului UE și în condițiile în care doamna premier a fost europarlamentar pentru nouă ani.",https://www.notabn.ro/platforma-romania-100-greseala-de-protocol-sau-mesaj-clar-privind-directia-romaniei-ue/,2020-03-06,About The Author
921,921,notabn.ro,Pod de cale ferată rupt de ape,"În județul Brașov, Comuna Budila, pe ruta Brașov-Întorsura Buzăului, un pod de cale ferată s-a prăbușit în râul Tărlung, din cauza unei viituri produse în zonă. Nu sunt înregistrate victime, dat fiind faptul că în momentul prăbușirii, podul nu era traversat de nicio garnitură de tren. Circulația pe acest tronson de cale ferată este oprită.
Publicată de Departamentul pentru Situaţii de Urgenţă pe Sâmbătă, 30 Iunie 2018",https://www.notabn.ro/pod-de-cale-ferata-rupt-de-ape/,2020-03-06,About The Author
922,922,notabn.ro,Dan Barna de Ziua Constituţiei: Nu renunțăm la reforme,"Preşedintele USR, Dan Barna, a transmis un mesaj de Ziua Constituţiei. Acesta reaminteşte faptul că e nevoie de reforme şi de modificarea Constituţiei
„În programul cu care am candidat la președinția României am propus printre altele și câteva direcții de revizuire a Constituției și reformă a sistemului politic. Amintesc acum doar inițiativele care au primit un masiv sprijin popular: Fără Penali în Funcții Publice, alegerea primarilor și președinților de Consilii Județene în două tururi și limitarea numărului de parlamentari la 300.
Azi, de Ziua Constituției, reafirm hotârârea mea și a USR de a continua pe drumul reformării statului român. Acesta e mandatul pe care l-am primit de la voi și nu ne vom opri niciun moment din a lupta pentru el.",https://www.notabn.ro/dan-barna-de-ziua-constitutiei-nu-renuntam-la-reforme/,2020-03-06,About The Author
923,923,notabn.ro,Doliu în familia Eurosport România. Comentatorul de snooker Marius Ancuța a încetat din viață,"de Mihai Sărmășan
Îndrăgitul comentator sportiv de snooker al postului de televiziune Eurosport România, Marius Ancuța, a încetat din viață.
De profesie doctor stomatolog, Marius Ancuța a fost cel care încă de la începuturile emisiei în limba română a postului Eurosport a încântat publicul românesc amator de snooker, prin vocea sa inconfundabilă, punând pasiune în tot ceea ce a transmis.
Colegii săi de la Eurosport, au transmis următorul mesaj pe pagina oficială de facebook:
,,Dragi prieteni,
În această pagină ne-am împărtășit bucuria sau supărarea când sportul sau favoriții noștri ne-au atins sentimentele. Astăzi, însă, pagina aceasta încearcă sa transmită tristețea care a cuprins întreaga echipă Eurosport.
Marius ‘Mario’ Ancuța, omul care ne-a dezvăluit ce înseamnă snooker-ul, un sport necunoscut pe atunci în Romania, a încetat din viață.
Noi, toți colegii, și sperăm ca și voi, prietenii noștri, ne vom aduce aminte de clipele minunate trăite împreună și suntem alături de Raluca, Mara și de familia îndurerată, în aceste clipe de încercare.
Mario, să-ți găsești liniștea, poate la o discuție amicală cu Paul Hunter!”
Noli Cobilanschi, Director Editorial Eurosport România
,,Discovery și Eurosport România își exprimă profundul regret pentru pierderea celui care ne-a făcut să îndrăgim un sport așa cum nu vom mai putea vreodată. Îți mulțumim, ție „Mare Amator” pentru tot! Suntem alături de familie și de cei dragi în aceste momente grele.”",https://www.notabn.ro/doliu-in-familia-eurosport-romania-comentatorul-de-snooker-marius-ancuta-a-incetat-din-viata/,2020-03-06,About The Author
924,924,notabn.ro,"Dacian Cioloș: ,,Am depus denunţ penal pe numele ministrului de Interne, Carmen Dan și a conducerii Jandarmeriei""","Fostul premier Dacian Cioloş, a declarat, luni, că Platforma România 100 a depus împreună cu alte 16 organizaţii un denunţ la Parchet, prin care se solicită începerea urmăririi penale în cazul prefectului Capitalei, ministrului de Interne şi conducerii Jandarmeriei.
„Platforma România 100, împreună cu alte organizaţii civice depune la Parchet un denunţ penal, în care menţionăm foarte clar responsabilii pentru ceea ce s-a întâmplat acolo ( protest – n.r.) şi venim cu argumente pentru asta. Din puncul nostru de vedere, responsabilii administrativ sunt în mod foarte clar ministrul de Interne, şeful Jandarmeriei, prefectul Bucureştiului, care au dat ordin de intervenţie”, a declarat fostul premier Dacian Cioloş.
În plângerea depusă de Platforma 100 şi alte 16 organizaţii civice, la Parchetul de pe lângă Înalta Curte de Casaţie şi Justiţie, se cere începerea urmăririi penale pentru abuz în serviciu în cazul prefectului Capitalei, ministrului de Interne şi conducerii Inspectoratului General al Jandarmeriei Române.
„Ca urmare a violenţelor extreme din noaptea de 10-11 august, Platforma România 100 a înregistrat la Parchetul de pe lângă Înalta Curte de Casaţie şi Justiţie un denunţ prin care se solicită începerea urmăririi penale pentru săvârşirea infracţiunilor de abuz în serviciu, comis de prefectul Capitalei, Speranţa Cliseru, ministrul Afacerilor Interne, Carmen Dan, şi persoanele din conducerea Inspectoratului General al Jandarmeriei Române şi Direcţiei Generale de Jandarmi a Municipiului Bucureşti care au dispus şi gestionat din punct de vedere operativ modul de intervenţie a forţelor de ordine împotriva manifestanţilor paşnici care au participat la protestul autorizat din data de 10 august 2018 desfăşurat în Piaţa Victoriei din Bucureşti; purtare abuzivă, constând în insultele, ameninţările şi lovirile exercitate de lucrători din cadrul Jandarmeriei Române faţă de cetăţenii români paşnici care au participat la protestul din data de 10 august 2018”, se arată în denunţul Mişcării România Împreună.
Printre semnatarii denunţului se află şi #REZISTENŢA, Geeks 4 Democracy şi Freedom House Romania.",https://www.notabn.ro/dacian-ciolos-am-depus-denunt-penal-pe-numele-ministrului-de-interne-carmen-dan-si-a-conducerii-jandarmeriei/,2020-03-06,About The Author
925,925,notabn.ro,"Tăriceanu despre grațiere: „Oportunitatea unei astfel de măsuri trebuie analizată""","Amnistia sau graţierea nu au fost subiecte de discuţie la întâlnirea de luni în cadrul coaliţiei cu preşedintele PSD, Liviu Dragnea, dar o astfel de măsură trebuie analizată dacă este oportună sau nu, a declarat preşedintele Senatului, Călin Popescu-Tăriceanu, liderul ALDE.
„Trebuie să ne punem întrebarea, totuşi, de ce nimeni nu confirmă, pentru că nu s-a discutat subiectul. Cred că a fost aruncat în presă pe anumite canale, nu e prima dată că se întâmplă şi atunci, sigur, văd că foarte mulţi muşcă la subiect şi subiectul se umflă. Şi, astăzi, am fost şi eu întrebat, dar nu am făcut niciun fel de declaraţii publice de dimineaţă, dintr-un simplu motiv, că eram îmbrăcat nepotrivit, aveam o şedinţă cu colegii mei, nu am anticipat că va fi presă la Parlament şi le-am spus informal celor de la presă că acest subiect nu s-a discutat. M-am văzut astăzi cu preşedintele PSD, cu Liviu Dragnea, am stat de vorbă mult într-o formulă mai extinsă, cu secretarii generali ai celor două partide din coaliţie, şi nu am discutat acest subiect”, a declarat Călin Popescu-Tăriceanu luni seara, la TVR 1, întrebat dacă în cadrul coaliţiei s-a discutat despre posibilitatea unei ordonanţe de urgenţă pe tema amnistiei şi graţierii.
El a mai spus că nu doreşte să evite acest subiect şi că nu îi este teamă să-l abordeze.
„Primul lucru pe care vreau să-l remarc este că această idee a unei amnistii şi a unei graţieri nu ar fi, eu ştiu, de neconceput. De ce? S-a mai făcut în România, e adevărat că, ultima dată, cu foarte mulţi ani în urmă, nu mai ştiu dacă în 2002 sau 2003. Acum, o astfel de măsură trebuie analizată dacă este oportună sau nu. Unii spun că nu este oportună. De ce? Pentru că imediat se personalizează discuţia şi se trece la evocarea numelor persoanelor care ar beneficia de o astfel de măsură. Ca să nu lungesc vorba, se spune: cel care ar beneficia este preşedintele PSD, Dragnea. Suntem oare capabili să lăsăm această problemă de personalizare o clipă, să o punem de-o parte, nu o excludem din discuţie, dar o punem de-o parte şi abordăm puţin altfel problema. Am să fac o încercare să explic următorul lucru. (…) Noi, încă, şi în momentul de faţă avem nu mai puţin de 62 sau 63 de protocoale secrete dintre care trei, din 65, au fost desecretizate, protocoale de colaborare între SRI şi diferite instituţii din justiţie, PÎCCJ, CSM, ÎCCJ şi multe altele pe care încă nu le ştim, nu au ieşit la suprafaţă”, a spus Tăriceanu.",https://www.notabn.ro/tariceanu-despre-gratiere-oportunitatea-unei-astfel-de-masuri-trebuie-analizata/,2020-03-06,About The Author
926,926,notabn.ro,"WTF-Way Too Far Rock Festival, pe ultima sută de metri","A doua ediție a festivalului WTF – Way Too Far Rock Festival va avea loc la Bistrița, în parcarea complexului Wonderland, în perioada 10-12 august 2018.
Pe scenă vor evolua Celelalte Cuvinte, Taxi, Vița de Vie, Robin and the Backstabbers, Coma, The Mono Jacks, Days of Confusion, Omul cu Șobolani, Grimus, Altar, Byron, Ethernus, Riot Monk, TREES Orchestra, 7 Pași, Punkarta, Iarba Fiarelor, The EMP.
Program:
Open Doors: vineri, sâmbătă și duminică de la ora 16.00
Accesul se face pe bază de bilet: abonament pe trei zile la prețul de 90 de lei sau bilet pentru o zi, la prețul de 50 de lei. Prețul abonamentelor include acces general pe tot parcursul festivalului și camping. Copiii cu vârste de până la 10 ani au acces gratuit.
Biletele se găsesc pe iabilet.ro, ambilet.ro și în Bistrița la Pub Corso Cafe, Copacul de Cafea, Brikada, Plan B și Casa Ema.
Program concerte:
vineri 10 august
19.00 Iarba Fiarelor
20.00 TREES Orchestra
21.00 Grimus
22.00 7 Pași
23.15 Altar
00.15 Celelalte Cuvinte
sâmbătă 11 august
19.00 The EMP
19.45 The Mono Jacks
21.00 Coma
22.15 Robin and the Backstabbers
23.30 Punkarta
00.15 Taxi
duminică 12 august
19.00 Riot Monk
20.00 Days of Confusion
21.00 Byron
22.15 Omul cu Șobolani
23.30 Vița de Vie
01.00 Ethernus
Way Too Far se află pe listă alături de cele mai importante festivaluri din țară, conform festivalier.ro.
La această ediție, pe perioada evenimentului, spectatorii vor putea fi admira zona de la înălțime, cu ajutorul unui balon cu aer cald, ancorat în perimetrul de defășurare.
De asemenea, va exista o zonă comercială care va deservi publicul prezent la festival.
Sponsor principal: Bergenbier.
Parteneri: Consiliul Județean, Centrul Județean pentru Cultură
Colaboratori: Soundtechnik, Sinton Expert, Plan B, Pub Corso Cafe, Copacul de Cafea, Brikada, Casa EMA, Prompt Communication
Parteneri Media: Zile și Nopți
Sponsori: Tatratea, Coca-Cola, Crama Harșian, Zimmo, Hotel Metropolis, Hotel Codrișor, Cocktails & Dreams, Amicii Building, EMA Grafix.
Eveniment recomandat de Rock FM.",https://www.notabn.ro/wtf-way-too-far-rock-festival-pe-ultima-suta-de-metri/,2020-03-06,About The Author
927,927,notabn.ro,Ioan Aurel Pop a fost ales președintele Academiei Române.,"Ioan-Aurel Pop (63 de ani), rectorul Universității Babeș-Bolyai din Cluj-Napoca, este noul președinte al Academiei Române. Acesta a obținut 86 de voturi, pe locul al doilea s-a situat Victor Voicu, cu 56 de voturi. Trei academicieni au candidat astăzi la cea mai înaltă poziție a acestui for: Ioan-Aurel Pop, Victor Voicu – președintele Secției de Științe Medicale a Academiei Române și Bogdan Simionescu – vicepreședintele Academiei Române.
„Pentru mine, Academia Română, cea mai importantă instituţie de erudiţie, de consacrare, de cercetare şi de creaţie din această ţară, trebuie să reinstaureze încrederea în ea şi în celelalte instituţii ale statului pentru ca numele de România să ajungă din nou pe buzele tuturor, cum s-a întâmplat acum 100 de ani, când miracolul nostru românesc a uimit Europa prin Unirea cea Mare”, a spus Pop, după alegerea în noua funcţie.
El a menționat că, ”acum problema este de pragmatism, de muncă, de aplicare a programului din aproape în aproape, de restaurare a rolului secţiilor şi filialelor”.
„Academia Română are sediul în Bucureşti, dar este o instituţie naţională, 90% din români trăiesc în afara Capitalei. Ea trebuie să transmită din Capitală mesaje pentru întreg poporul român. Mesaje, sigur, în primul rând de ştiinţă, de cercetare, de creaţie, dar şi mesaje care să aducă răbdare, încredere şi speranţă. Ţara asta are nevoie de foarte, foarte multă răbdare, de foarte multă speranţă, de încredere în creaţia spirituală, în educaţie, de programe care să limiteze numărul de analfabeţi şi de analfabeţi funcţionali şi care să reaşeze educaţia pe un piedestal în care strămoşii mei au crezut pentru că aplicau formula ‘Ai carte, ai parte’. Erudiţia, cartea, cunoaşterea trebuie să ne caracterizeze ca popor şi să încercăm să ducem acest mesaj mai departe”, a mai arătat Pop.
Ioan-Aurel Pop dorește să fie un „comunicator” şi să transmită „mesajele potrivite” ale Academiei, în limba română, dar şi în limbile de circulaţie internaţională.
„Trebuie să reinstaureze dialogul acestei Academii cu celelalte academii, cu celelalte instanţe europene. Facem parte dintr-un for de elită al Europei – Uniunea Europeană. Trebuie să fim prezenţi şi să încercăm să ducem o imagine potrivită rolului pe care l-am jucat aici. Suntem cel mai numeros popor din Sud-Estul Europei, locuim în cea mai mare ţară din Sud-Estul Europei ca suprafaţă, iar ca resurse poată să fie acelaşi lucru. (…) Cine intră în Aula acestei clădiri, sub cupolele pe sub care au trecut Maiorescu, Bariţiu, Bărnuţiu, Lapedatu, Nicolae Iorga şi toţi ceilalţi, sigur că e privilegiat al sorţii, urmele paşilor lui rămân şi e foarte important ca acest sentiment să-l aibă şi poporul român. Un sentiment de trăinicie, de siguranţă, un sentiment de readunare a forţelor acestui neam, de readunare a celor care au plecat din disperare din această ţară, de revenire la valori şi mai ales la încredere, cum spuneam. Şi unul din pilonii încrederii trebuie să fie Academia Română”, a adăugat acesta.
El a accentuat că încrederea va trebui restaurată prin „onestitate, prin adevăr, prin dreptate şi prin foarte multă bunătate”. ”Pentru că nici adevărul şi nici dreptatea nu au valoare fără bunătate, care trebuie să ne caracterizeze. Şi o spun nu pentru că suntem în Săptămâna Patimilor şi pentru că vom trece cu ajutorul Domnului în Săptămâna Luminată, când trebuie să fim cu toţii buni, dar pentru că fără sentimentul acesta al dialogului întru bunătate nu putem face nici dreptate şi nu putem instaura nici adevărul”, crede academicianul.
În opinia noului preşedinte al Academiei Române, ştiinţele exacte „sunt într-o competiţie inegală cu umanioarele”.
„Dar eu plec de la premisa că un suflet care face soft-uri şi hard-uri, un suflet care ne învaţă cum să accesăm mijloacele digitale de astăzi e totuşi un suflet şi trebuie să vadă şi ce a scris William Shakespeare, să se oprească la un sonet de Eminescu, să citească un roman de Rebreanu şi să vadă spre ce ne îndeamnă spiritul. Şi spiritul nostru nu poate trăi fără spiritualitate, fără aceste mari valori ale culturii. Şi membrii Academiei Române de la ‘umanioare’ sunt nişte mari personalităţi ale culturii noastre, care au scris şi care publică şi n-avem decât să traducem în alte limbi ce fac ei şi să menţinem spiritul viu întru domeniile astea pe care unii le numesc ale povestirii. Dar fără poveste ce ar fi viaţa asta!”, a menţionat Pop.
El a mai adăugat că recuperarea patrimoniului Academiei „este o operă continuă, o sarcină a oricărui preşedinte (…), pentru că patrimoniul are o valoare sacră pentru forul academic”, aceasta trebuind să se facă nu prin „restitutio in integrum”, ci „prin dreapta despăgubire, la drepte compensaţii”.
Despre Senatul Culturii, înfiinţat recent, Ioan-Aurel Pop a menționat că „e un for important”.
„Încrederea în Academie s-a văzut şi prin apelul pe care l-au făcut cei care chivernisesc destinele politice ale acestui stat şi Academia are un rol important, cultura este la ea acasă la Academie Română. În cultură intră şi ştiinţele fundamentale – matematica, fizica, chimia, informatica, biologia, dar continuă să intre şi ‘umanioarele’ pentru care s-a fondat Academia. Iar Academia trebuie să apere limba, literatura, să facă cunoscută istoria, etnografia acestui popor, adică acele mesaje care sunt greu inteligibile şi care nu se pot transmite prin semne matematice şi fizice şi care sunt doina, dorul, povestirea, Prâslea cel Voinic. Eu îi îndemn pe tineri să caute şi jocul pokemonilor şi să se inspire şi din Stăpânul inelelor şi din Harry Potter, dar, în acelaşi timp, să nu uite de ‘Tinereţe fără bătrâneţe şi viaţă fără de moarte’, de ‘Făt frumos din lacrimă’, de nişte valori care nu ne-au legănat nouă copilăria, dar care au stat la baza culturii acestui popor. Şi dacă le-mbinăm pe toate şi ştim să fim şi clasici şi moderni şi tradiţionalişti români şi europeni, atunci mesajul va ajunge cu siguranţă la destinatar”, a încheiat Ioan-Aurel Pop
Ioan-Aurel Pop este rectorul Universității Babeș-Bolyai din Cluj-Napoca, aflat în prezent la al doilea mandat la conducerea instituției de învățământ superior. Este profesor universitar, doctor în Istorie, membru corespondent al Academiei de Științe, Litere și Arte (Paris) din 1999, membru titular al Academiei Române din 2010 și membru al Academiei Europene de Științe și Artă (Salzburg) din 2013. În 2015, a primit Ordinul Național „Steaua României” în grad de Cavaler.
Ioan-Aurel Pop a desfășurat diverse stagii de predare și documentare. De asemenea, a participat la numeroase congrese, conferințe, colocvii și sesiuni științifice, în țară și peste hotare. Începând din anul 2008 a participat la o serie de proiecte cu finanțare europeană având ca beneficiari: Universitatea Babeș-Bolyai, Academia Română, Institutul pentru studiul minorităților naționale, Centrul de Studii Transilvane din Cluj, precum și diverse instituții colaboratoare din străinătate.",https://www.notabn.ro/ioan-aurel-pop-a-fost-ales-presedintele-academiei-romane/,2020-03-06,About The Author
928,928,notabn.ro,"Marian Godină: ,,O să-i explic acestui ""coleg"" că inteligentul mesaj al lui afectează mii de polițiști ""","Cunoscutul polițist, Marian Godină a avut o reacție acidă față de postarea purtătorului de cuvânt al Brigăzii Rutiere. Mesajul a fost imediat pe rețelele de socializare. Mai jos publicăm textul integral al lui Godină.
,,Pagina de Facebook a Poliției Române a ajuns să aibă recenzii de 1.6 din 5. Era de așteptat și am spus de la început că urmările acestei situații vor fi decontate de Poliție. Colegii de la București au gestionat foarte prost situația și continuă să se afunde, în loc să reacționeze cu calm și cât mai inteligent. Poate n-ar fi rău să întrebe dacă nu știu. Trist e că, citind review-urile de o stea, am văzut că foarte multe sunt scrise până și de polițiști.
M-a iritat rău să văd de dimineață acest review lăsat de unul dintre purtătorii de cuvânt ai Brigăzii Poliției Rutiere pe pagina Poliției Române. Cumva, nu-mi explic cum, s-a ,,gândit” el să le pună la punct pe cele peste 20000 de persoane care au acordat o stea, explicându-le el că dacă nu le convine poliția, atunci când vor avea probleme, să se ducă la popi, rude etc.
O să-i explic acestui ,,coleg” că inteligentul mesaj al lui afectează mii de polițiști care își fac treaba și care nu au nicio vină pentru gafele altora. Dacă ar lucra în mediul privat și ar ști că ziua de salariu s-ar putea să nu vină lună de lună pentru că nu-s bani sau dacă ar avea o firmă și lunar s-ar duce cu tașca de bani pe la ANAF ca să lase dările la stat, poate nu ar mai gândi așa. Mai pe înțelesul lui, peste 20000 de oameni sunt revoltați, pe bună dreptate, că banii lor au fost folosiți pentru ca vreunul dintre șefi să își stoarcă mintea, să trimită adrese pe la Interpol și alte structuri, pe la toate inspectoratele din țară, doar, doar o găsi o chichiță pentru a rezolva un caz complex și a se gudura apoi pe lângă vreun șef mai mare că a soluționat el speța, așa cum câinele vine bucuros să-i dai osul după ce a executat comanda. Cazul complex era despre un nene care a vrut să facă pe interesantul și și-a înmatriculat LEGAL o mașină cu niște numere care să atragă atenția. Azi o poză, mâine două, azi într-un oraș, mâine într-altul, până pleca din țară și lumea îl uita în câteva zile, autostrăzile din România nu se dărâmau, asfaltul nu se întorcea invers, Carpații rămâneau la locul lor, Poliția rămânea cu 4.5 stele și cu o imagine relativ bună. Dar nuuu!!! Hai să facem din rahat bici și să transformăm omul în erou național, iar ce transmitea el altcuiva să luăm noi până nu o mai putem duce. Avem morți pe șosele, trafic sugrumat, dar cumva, ne încurcă unul care merge cu numere fără cifre și viața în România nu mai poate continua cu ăla pe străzi.
Ce-i explici copilului dacă îl vede pe stradă și te întreabă ce înseamnă??? Dar vaaai, ne-am înroșit la auzirea acestui argument pe cât de prost pe atât de ipocrit. Dar ce te faci dacă-i explici copilului că Parlamentul României este organul reprezentativ suprem și unica autoritate legiuitoare a României și, uitându-se la televizor, vine și te întreabă ce înseamnă sex anal? Cu mu*a îi mai explici cumva, dar cu sexul anal n-ai cum s-o dai la întors, trebuie să te apuci să-i explici copilului, că e curios.
P.S. Mi-ar plăcea ca acestui coleg care a postat această aberatie, luna viitoare când bagă cardul în bancomat să-i apară pe ecran: aici nu ,,e” bani, mergi la o mătușă, la o casă de binefacere, la un popă, o rudă înstărită sau la cine vrei tu, românii nu mai plătesc taxe pentru slugi.",https://www.notabn.ro/marian-godina-o-sa-i-explic-acestui-coleg-ca-inteligentul-mesaj-al-lui-afecteaza-mii-de-politisti/,2020-03-06,About The Author
929,929,notabn.ro,Temperaturi scăzute în Bistriţa-Năsăud,"Conform datelor puse la dispoziţie de Sistemul de Gospodărire al Apelor Bistriţa-Năsăud cea mai scăzută temperatură înregistrată noaptea trecută în judeţul nostru a fost de -11,5 gr.C la Sângeorz-Băi. În municipiul Bistriţa la ora 6.00 mercurul din termometre indica o valoare de -9,1 gr.C, la Beclean -10,4 gr.C, la Straja -11,2, gr.C, la Beclean -10,4 gr.C, la Miţa -9,0 gr.C, iar la Colibiţa -7,5 gr.C.
Grosimea maximă a stratului de zăpadă este de 39 de centimetri la Straja. La Piatra Fântânele stratul de zăpadă măsoară 32 de centimetri, la Colibiţa 27 de centimetri şi la Anieş 25 de centimetri.",https://www.notabn.ro/temperaturi-scazute-bistrita-nasaud/,2020-03-06,About The Author
930,930,notabn.ro,USR-PLUS și testul de maturitate al alegerilor locale,"Autor: Valentin Naumescu
Oricât ar părea de surprinzător, adevăratul test de maturitate al partidelor noi USR-PLUS nu sunt alegerile europene (anticipasem public cu luni de zile înainte că europarlamentarele vor decurge foarte bine pentru „oamenii noi”), nici referendumurile, nici alegerile prezidențiale (rezultatul de 15% nu e atât de rău pe cât au spus unii) și nici chiar alegerile parlamentare, ci ALEGERILE LOCALE. Și nu e vorba aici doar de alegerea dificilă pe care PLUS și USR vor trebui să o facă între domnii VLAD VOICULESCU și NICUȘOR DAN, doi candidați foarte buni, ci de provocări mult mai grele, în teritoriu.
La toate celelalte alegeri, partidele se pot „ascunde” în județe, orașe și comune sub un slogan național, sub o idee generală rostogolită pe Facebook sau la televiziuni, sub o listă unică națională sau un candidat la nivelul întregii țări, sub aura mai mult sau mai puțin luminoasă a liderilor de la Centru etc. Inclusiv o parte din candidații aleși în Parlamentul European erau/sunt necunoscuți marelui public din România.
Alegerile locale reprezintă însă MOMENTUL ADEVĂRULUI pentru Alianța USR-PLUS. În acest tip de scrutin dur, la nivel local, trebuie să se valideze ca partide puternice. În primul rând, pentru că se va face trecerea de la idei politice generale la CANDIDAȚII DIN TERITORIU și la capacitatea acestora de a atrage voturile comunităților locale.
În urbanul mare, votul politic este încă important (aproximativ 50-60% din ponderea decizională), dar este combinat cu notorietatea candidatului la Primărie. În urbanul mic și în rural, votul politic se estompează aproape complet în favoarea încrederii pe care alegătorii o au în candidații cu nume și prenume ai partidelor. Există, de exemplu, în unele comune, candidați care pot câștiga Primăria indiferent de partidul sub sigla căruia candidează. Sloganul național nu prea mai ține în alegerile locale.
Două aspecte contează în alegerile locale – NOTORIETATEA CANDIDAȚILOR la Primării (căci lista de consilieri locali este „trasă” în sus sau în jos de acești candidați) și ORGANIZAREA TERITORIALĂ A PARTIDELOR. Bineînțeles, un primar în funcție pornește de la cel puțin 25% dar candidatura unor oameni care sunt recunoscuți pe plan local pentru realizările lor ar putea echilibra competiția.
În al doilea rând, ca să obții un scor bun la nivel național trebuie să depui candidaturi ÎN TOATE LOCALITĂȚILE DIN ROMÂNIA (candidați de primari și liste complete de consilieri locali din primul oraș până în ultima comună din județ), știut fiind că orice listă locală de candidați dintr-o comună, oricât de slabă și fără șanse ar fi, tot adună minim 100-200 de voturi, măcar de la rudele și prietenii candidaților, reflectate și pe lista pentru Consiliul Județean, ceea ce prin însumare poate aduce, la redistribuire, un consilier județean în plus. Niciun vot nu trebuie neglijat, niciun orășel și nicio comună. Totul se adună.
Nu am nicio îndoială că partidele mari PNL și PSD vor depune ca de fiecare dată LISTE COMPLETE de candidați (adică numărul de locuri în Consiliul Local respectiv plus 25% rezerve), pentru a-și maximiza numărul de voturi obținute pentru lista Consiliului Județean.
Iată, pe scurt, în ce constă testul de maturitate politică al partidelor la alegerile locale. Este foarte greu pentru partidele noi, care încă nu au candidați cu notorietate și nici organizare teritorială până în ultima comună, să își egaleze propriul scor de la alegerile europene sau prezidențiale, pentru că totul depinde de acoperirea cu liste complete și de forța candidaților pentru Primării.
Mult succes!",https://www.notabn.ro/usr-plus-si-testul-de-maturitate-al-alegerilor-locale/,2020-03-06,About The Author
931,931,notabn.ro,"George Mendonsa, celebrul marinar din Al Doilea Război Mondial, a decedat","George Mendonsa, marinarul american devenit faimos după ce a fost fotografiat sărutând o asistentă în Times Square din New York în timp ce se sărbătorea sfârşitul celui de-Al Doilea Război Mondial, a decedat la vârsta de 95 de ani, relatează agenţia DPA care citează un anunţ dat publicităţii luni de Centrul American al Veteranilor.
Scena a fost surprinsă de Alfred Eisenstaedt la 14 august 1945, la scurt timp după ce vestea privind capitularea Japoniei a ajuns în Statele Unite, iar mii de oameni au ieşit pe străzi pentru a sărbători evenimentul.
Fotografia, în care apare şi asistenta Greta Zimmer Friedman, a devenit una dintre cele mai emblematice din toate timpurile, deşi cei doi protagonişti au fost identificaţi abia peste câţiva ani.
”Nu am ştiut pe cine am luat (în braţe), am ştiut doar că avea uniformă”, a declarat Mendonsa într-un interviu acordat în 2015 pentru Centrul Veteranilor.
El a povestit că la momentul aflării veştii se afla acasă în permisie după ce luptase în Pacific şi urma să revină la datorie ziua următoare. ”Era o nebunie în Times Square, iar eu băusem câteva pahare şi am văzut asistenta”, a spus Mendonsa.
Bărbatul a declarat că a fost impresionat de asistentele pe care le văzuse în Pacific în ziua în care portavionul american USS Bunker Hill a fost lovit de doi kamikaze, iar nava sa, The Sullivans, a intervenit pentru a-i ajuta pe marinari. ”Am văzut ce au făcut asistentele în ziua aceea… şi mi-a rămas în minte”, a povestit el.
”Dacă fata aceea nu ar fi fost îmbrăcată cu uniforma de asistentă nu aş fi făcut asta”, a mărturisit Mendonsa.
”După ce s-a terminat mi-am văzut de drum, asistenta şi-a văzut de drumul ei, nu m-am gândit deloc”, a adăugat el.
Ulterior s-a dovedit că Friedman, care a decedat în 2016, era asistentă de stomatologie.",https://www.notabn.ro/george-mendonsa-celebrul-marinar-din-al-doilea-razboi-mondial-a-decedat/,2020-03-06,About The Author
932,932,notabn.ro,O elevă din Bistrița apare într-o reclamă pentru Hyundai. VIDEO,"de Mihai Sărmășan
Karina Cîrmaci, fiica fotografului profesionist bistrițean Darius Cîrmaci, a filmat în urmă cu două săptămâni, la Seul, un spot video pentru celebrul brand Hyundai, clip în care este promovată tehnologia de ultimă oră de tip „lift” a constructorului sud-coreean.
http://youtube.com/watch?v=t_-HGDkG2S0&feature=share
Karina are 16 ani și este elevă a Colegiului Național ,,Liviu Rebreanu”, profilul Științe Sociale, ea cochetând cu moda de aproximativ doi ani de zile, fiind model la MRA Models Agency din București, prima agenție de modele din România, fondată în anul 1992. Deasemenea, Karina mai colaborează cu Hanmaroo Management, o agenție de modele din Coreea de Sud, cu sediul la Seul.
În acești doi ani de carieră ca model, bistrițeanca noastră, a fimat mai multe clipuri video în capitala Japoniei, Tokyo, iar pe lângă aparițiile din țara Soarelui Răsare, Karina, a avut mai multe apariții foto atât în Europa, cât și în Asia.
Websérie Petite Jolie Outsider – Episodio 1 – Experiências de Outro Mundo Viajamos mais de 17 mil km para experimentar uma nova perspectiva e redescobrir um pouco de nós! Confere o primeiro episódio e compartilha com a gente o que te traz esse sentimento de euforia 💞 Publicată de Petite Jolie pe Joi, 22 noiembrie 2018
În România, Karina a fost protagonista unui număr al revistei Alist Magazine a Andreei Esca.
sursa foto: Instagram Karina Cîrmaci",https://www.notabn.ro/o-eleva-din-bistrita-apare-intr-o-reclama-pentru-hyundai-video/,2020-03-06,About The Author
933,933,notabn.ro,Simona Halep pierde primul meci jucat în 2019. Irina Begu merge în sferturi la Hobart,"de Mihai Sărmășan
Simona Halep a pierdut primul meci jucat în 2019. A fost o înfrângere în două seturi pentru liderul WTA, în fața numărului 15 mondial, Ashleigh Barty, o jucătoare extrem de incomodă. Simona Halep părăsește astfel turneului WTA de la Sydney încă din primul tur.
Simona Halep, care nu a mai jucase într-un meci oficial din septembrie anul trecut, din cauza problemelor la spate, a lăsat mereu impresia că e cu un pas în spatele adversarei. Liderul WTA a alergat mereu după egalare și a greșit atât în momentele importante ale primului set cât și în cele ale actului secund.
A fost a treia întâlnire între Simona Halep și Ashleigh Barty și prima victorie pentru jucătoarea de la Antipozi. Precedentele partide au avut loc în 2018. La Montreal, în semifinale, Simona s-a impus cu 6-4, 6-1. Tot pe hard, la Cincinnati, liderul mondial a câştigat de asemenea cu 2-0, dar meciul a fost mai echilibrat, 7-5, 6-4.
UPDATE: Irina Begu, locul 76 WTA, s-a calificat, miercuri, în sferturile de finală ale turneului de categorie WTA International de la Hobart, informează news.ro. Ea a învins-o, în manşa secundă, cu scorul de 4-6, 6-7 (2), 6-2, pe rusoaica Anna Blinkova, locul 96 WTA, venită din calificări.
Partida a durat două ore şi 37 de minute, românca revenind de la scorul de 4-6, 2-5. În faza următoare, Irina Begu va evolua cu Anna Karolina Schmiedlova din Slovacia, locul 77 WTA, care a eliminat-o, în optimi, cu 6-3, 6-2, pe Alison Van Uytvanck din Belgia, locul 51 WTA şi cap de serie numărul 8.
Calificarea în sferturi este recompensată în Tasmania cu un premiu de 6.175 de dolari şi cu 60 de puncte WTA.",https://www.notabn.ro/simona-halep-pierde-primul-meci-jucat-in-2019/,2020-03-06,About The Author
934,934,notabn.ro,Rezultate dezastruoase ale elevilor români la testele PISA 2018,"Marți dimineața, Organizația pentru Cooperare și Dezvoltare Economică a dat publicității rezultatele la testarea PISA 2018, iar surpriza neplăcută este că România a obținut cele mai slabe rezultate din ultimii 9 ani la această testare. Astfel,potrivit https://www.edupedu.ro, din 79 de state participante, România ocupă locul 47 la citire, 52 la matematică și 55 la științe. Mai mult decât atât, conform acestor rezultate, ne aflăm pe ultimul loc în Uniunea Europeană la matematică și pe penultimul loc în UE la citire și științe. Potrivit sursei citate, 44% dintre elevii români care au susținut testarea PISA nu înțeleg ce citesc, adică sunt analfabeți funcțional.
PISA este un program de testare internațională a elevilor, implementat de Organizația pentru Cooperare și Dezvoltare Economică, ce presupune o standardizare care să arate cât de bine sunt pregătiți elevii de 15 ani la matematică, citire și științe. Se susține de către un număr limitat de elevi din Români din școli selectate să facă parte din acest program. În 2018, la această testare au participat 5.075 de elevi din cei 203.940 de elevi în vârstă de 15 ani din România.
Clasamentul PISA 2018 a fost dominat de China, Estonia și Canada, ultimele locuri fiind ocupate Republica Dominicană, Filipine și Spania.
Ministrul Educației, Monica Anisie, a declarat că nu ar trebui să ne îngrijorăm deoarece testele PISA nu arată ce știu elevii, ci cum aplică elevii cunoștințele în situații concrete de viață și a anunțat analize în școlile în care s-a susținut testarea.",https://www.notabn.ro/rezultate-dezastruoase-ale-elevilor-romani-la-testele-pisa-2018/,2020-03-06,About The Author
935,935,notabn.ro,Rezistă coaliția de guvernare?! Liderii PSD discută astăzi în CEx despre pretențiile ALDE,"În ultimele zile, membrii ALDE s-au arătat nemulţumiţi și de rectificarea bugetară făcută de PSD prin realocarea unor sume de la ministere considerate prioritare (Educaţie, Sănătate şi Transporturi) şi tăierea din banii destinați investiţiilor.
După şedinţa de Guvern de joi, unde a fost prezentat proiectul rectificării, Varujan Vosganian a transmis că ALDE aşteaptă discuţiile din coaliţie pentru a vedea ce fel de măsuri a identificat ministrul de finanţe Eugen Teodorovici pentru rezolvarea situaţiei. De asemenea, există nemulțumiri în cele două partide de la guvernare, PSD și ALDE, legate de faptul că nu s-a ajuns la un numitor comun în ceea ce privește un candidat unic la prezidențiale, fiecare partid anunțându-și propriul candidat la alegerile din noiembrie.
Ședința Comitetului Executiv al PSD va începe la ora 17. Rămâne de văzut care vor fi concluziile acesteia în privința coaliției de la guvernare.
Sursă foto: Digi 24",https://www.notabn.ro/rezista-coalitia-de-guvernare-liderii-psd-discuta-astazi-in-cex-despre-pretentiile-alde/,2020-03-06,About The Author
936,936,notabn.ro,PSD a vândut țara și astăzi arată cu degetul spre cumpărători.,"Autor: Alin Seserman
Am ajuns să o vedem și pe asta. Parlamentarii PSD anchetează privatizările efectuate în toți acești ani. Cele frauduloase, desigur. Pe lângă asta vor o lege care să “instituie unele măsuri care să permită protejarea intereselor legitime ale statului român în economia națională și repararea unor prejudicii aduse în dauna acestora”. În urmă cu o săptămână Liviu Dragnea a reaprins atacul asupra străinilor care au investit în România. “Guvernul, Ministerul de Finanțe, ASF, trebuie să acţioneze foarte dur pentru că trebuie să fim exemplu şi pentru celelalte multinaţionale care fac zeci de miliarde în România şi care îşi bat joc de români şi de statul român”, a tunat Dragnea.
Am urmărit campania de dezinformare dusă de Dragnea pe timpul protestelor. Am crezut că într-o zi acest om și acest partid se vor opri fiindcă tema îi umple de ridicol.
Tema naționalist-populistă a campaniei electorale am anticipat-o cu câteva luni înainte, fiindcă mai nou partidele și în special PSD, vor să ia voturi din toate direcțiile. Dacă e la modă europenismul, sunt europeni, dacă nu mai e, sunt antieuropeni și tot așa. După eșecul socialismului pe toate palierele, economic, al vieții de familie, al multiculturalismului, al imigrației, PSD vrea mai degrabă să fie un partid antisocialist, fiindcă asta se cere. După ce PSD prin europarlamentarii săi au promovat prin vot toate relele socialismului, astăzi ei se declară apărătorii față de relele pe care le-au comis. Exemplu cu persoanele de același sex este cel mai grăitor. PSD a votat toate legile în Parlamentul European ca aceste persoane să beneficieze de toate drepturile, iar în țară vor referendum împotriva lor. Niște ipocriți și mincinoși la drumul mare. Astăzi duc mai departe războiul împotriva străinilor și multinaționalelor.
Paradoxal sau nu, PSD este ținut în viață de multinaționale.
PSD nu are nici un fel de program de investiții, iar banii care îi distribuie sunt adunați în mare parte de la multinaționale.
Ipocrizia este nemărginită. PSD a fost autorul direct a vânzării averii naționale către companiile din afara țării.
Probabil că PSD e supărat pe multinaționale pentru că ei le-au dat totul aproape pe gratis, iar acum angajații acestora, care câștigă mii de euro lunar, au protestat împotriva lor. Poate fi una din supărările lui Dragnea&co. La câte facilități fiscale au primit firmele de IT de la guvernul Ponta, nu e de mirare.
După ce le-a pus țara pe tavă, PSD se face că ne apără de ei.
Vânzătorii pădurilor, gazului și petrolului țării, a celor mai mari companii românești: PETROM, BCR, SIDEX, ALRO, ELECTRICA, ROMPETROL, ELECTROPUTERE, ARO, ROMAN BRAȘOV, UZINA REPUBLICA, RAFO, SIDERURGICA HUNEDOARA, AUTOMOBILE CRAIOVA țipă la toate televiziunile că străinii ne cotropesc țara.
Punerea la pământ a industriilor românești au caracterizat perioadele guvernărilor PSD, iar astăzi asistăm la cea mai mare manipulare de după 1990. După ce au ras economia românească și s-au îmbogățit peste noapte, PSD arată cu degetul spre entități imaginare.
Lista privatizărilor dubioase ale guvernelor conduse de PSD este impresionantă atât prin număr cât și prin cifre, fiind nevoie de o carte cu sute de pagini pentru a arăta dimensiunea jafului. Câteva exemple merită amintite. În 2004 guvernul PSD semnează cu EADS contractul privind frontierele în valoare de 660 milioane euro. La final a ajuns la un miliard de euro. De asemenea Năstase semnează cu Bechtel cel mai păgubos contract în valoare de 1,3 miliarde euro. În loc să avem 420 de km de autostradă avem 58!!! Banii sunt consumați. Să nu uităm aducerea firmei austriece SCHWEIGHOFER, care prelucrează milioane de metri cubi de lemn. Austriecii au fost subvenționați direct de guvernarea Năstase, au avut contracte de concesiuni privilegiate, iar timp de 12 ani nu s-a putut atinge nimeni de înțelegerea lor.
În 2014 Guvernul Ponta aprobă ajutorul de stat pentru marii consumatori de energie electrică, favorizați fiind ALRO și ARCELOR MITTAL. Vor fi alocate de la buget 750 milioane euro pentru sprijinul consumatorilor industriali. Guvernul Ponta le-a şters multinaţionalelor datorii şi penalităţi fiscale de aproape 1 mld. de euro în 2014. De asemenea guvernul Ponta a acordat multor multinaționale milioane de euro gratis (ex. LEONI 5,5 milioane euro).
Începând cu 2002 se vinde siderurgia românească. 76,7% din acţiunile combinatului de Oțeluri Speciale Târgoviște sunt vândute cu 2 milioane de dolari. Ucraina ar fi vândut un combinat similar la 15 miliarde de dolari, a fost reacția unui director din intreprindere. Imediat, o parte din acțiuni ajung la Mechel International Holdings, casa de comerț a grupului Mechel şi, astfel, combinatul devine, oficial, parte a gigantului rus.
Prin contractul de privatizare, secretizat și la această oră, datoriile către furnizorii de curent și gaz sunt eșalonate pe o perioadă de cinci ani. Mechel este scutit şi de la plata majorărilor și penalităților aferente. Ajutoarele de la stat vin şi în anii următori. Între 2003 și 2004, combinatul primeşte, prin Hotărâre de Guvern 67,7 milioane de dolari. În 2003, grupul Mechel mai cumpără combinatul de sârmă de la Câmpia Turzii, cu 27,2 milioane de euro. Condiţiile sunt aproape aceleaşi ca la Târgoviște: investiții de 20 de milioane de euro în schimbul ştergerii unei datorii de 58 de milioane de dolari, de opt ori mai mult decât ajutorul oferit din 1989 până la privatizare.
În doar câțiva ani petrolul, pădurile, siderurgia au fost înstrăinate de guvernele socialiste.
Astăzi PSD-iștii sunt “cu poporul”, iar “străinii” nu-i lasă să guverneze. După ce au făcut poze prin toate fabricile multinaționalelor în campania electorală, se plâng că acestea nu îi lasă pe români să se dezvolte. Campania național-socialist-populistă merge înainte fiindcă nimeni nu-i mai întreabă nimic.
Într-o zi o să spună că ordonanțele ticăloase le-a dat opoziția. E doar o chestiune de timp.
Articol apărut în evenimentul zilei.",https://www.notabn.ro/psd-a-vandut-tara-si-astazi-arata-cu-degetul-spre-cumparatori/,2020-03-06,About The Author
937,937,notabn.ro,"Dragobetele, sărbătoarea dragostei la români. Legende, obiceiuri și superstiții","La 24 februarie, sărbătorim Dragobetele, ziua dragostei la români, sărbătoare a căror origini se pierd în negura timpului. În mitologia românească, Dragobetele este considerat zeul tinereții și al iubirii. Această sărbătoare coincide cu sărbătoarea creștină Aflarea Capului Sfântului Ioan Botezătorul.
Nu există o explicație clară a numelui ,,Dragobete”, fiind vehiculate mai multe ipoteze Una dintre acestea spune că acest nume ar proveni de la cuvintele slave ,,Dragu” și ,,biti” care s-ar traduce prin ,,a fi drag”. Dragobetele românesc are corespondent în Cupidon, zeul dragostei la romani și în Eros, zeul iubirii în mitologia greacă.
Potrivit legendei, Dragobetele este un flăcău frumos ce cutreieră pădurile și sărută fetele (de unde expresia: ,,Dragobetele sărută fetele!”). Acesta poartă noroc îndrăgostiților, fiid cunoscut în unele regiuni ale țării și sub numele de ,,Năvalnicul” sau ,,Cap de primăvară” deoarece din această dată încep să se facă simțiți primii vestitori ai primăverii.
O altă legendă spune că Dragobetele era fiul Dochiei despre care se crede că ar fi fost fiica regelui dac Decebal. Dochia locuia într-o colibă la poalele muntelui și avea în grijă o turmă de mioare, Într-una din seri, adoarme pe malul unui lac, îmbătată de mireasma covorului de flori din jur. La miezul nopții, din adâncul muntelui s-a ridicat un nor de ceață care a îmbrățișat-o. Când se trezește a doua zi, simte pe buze urmele unui sărut, iar după nouă luni naște un copil frumos pe care îl numește Dragobete și care este botezat de patru zâne: primăvara, vara, toamna și iarna.
După ce a crescut și a devenit un bărbat foarte frumos. Dragobetele a început a trezi iubirea în inimile fetelor și a feciorilor cărora li se arăta în vis, învățăndu-i cum să cucerească inima celui drag. Legenda mai spune că după sute de ani în care Dragobetele i-a învățat pe oameni să iubească, tatăl său, Spiritul Muntelui, l-a chemat la el transformându-l într-o plantă magică, numită Năvalnic ce renaște și trezește dragostea din oameni, în fiecare primăvară. Născut, conform acestei legende, din frumoasa Dochia și Dorul Muntelui (Spiritul Muntelui), Dragobetele încinge, de secole, sufletele pline de dragoste ale fetelor și băieților.
Altă legendă povestește că Dragobete era un fecior din popor neasemuit de frumos care lua mințile fetelor și nevestelor tinere și de aceea, Maica Domnului l-a transformat într-o specie de ferigă, veșnic verde, numită Năvalnic, ,,buruiană de leac și de dragoste”.
Se crede că florile pe care le putem culege de Dragobete (ghiocei, viorele) aduc norocul și dragostea. În unele sate din Oltenia, se crede că trebuie să sărbătorești în această zi pentru a atrage dragostea persoanei iubite și pentru a fi ocolit de boli. Se mai crede că, dacă nu întâlnești pe nimeni de Dragobete, nu vei avea parte de dragoste întregul an. De Dragobete, nu trebuie să fii trist ca să nu atragi ghinioanele asupra ta, de aceea e bine să petreci ca voia bună să te însoțească întregul an. Se crede că cei care nu-l sărbătoresc pe Dragobete, sunt blestemați să nu poată iubi întregul an.
În această zi, se crede că păsările își aleg perechea pe viață, de aceea, Dragobetele mai este numit, în unele zone din țară, și ,,Iubitul păsărilor”. Asemănător păsărilor, băiețiii și fetele care doresc să fie îndrăgostiți întregul an, trebuie să se întâlnească în ziua de 24 februarie și să se sărute. De asemenea, se spune că azi bărbații nu trebuie să supere femeile, deoarece vor avea o primăvară cu certuri și ghinion.
Fetele şi băieţii culeg primele flori ale primăverii pentru a fi feriţi de boli şi de necazuri. Fetele necăsătorite topesc zăpadă, apoi se spală cu apa rezultată pe faţă pentru a fi mai frumoase şi mai atrăgătoare. De Dragobete, este interzis să plângi. Lacrimile care curg în această zi aduc supărări şi necazuri. Gospodarii nu sacrifică animale domestice. În această zi, animalele îşi găsesc perechea şi aduc prosperitate.
La fel ca și în noaptea de Bobotează, în unele zone din țară, ajunul acestei sărbători este considerat magic, iar tinerele care doresc să-și cunoască ursitul, își pun sub pernă busuioc sfințit și îl așteaptă pe Dragobete să vină în visul lor însoțit de ursit. Dimineața, când se terzesc, fetele necăsătorite trebuie să topească zăpada rămasă pe alocuri (,,zăpada zânelor”), să o topească și să se spele cu această pentru a fi frumoase ca zânele și a atrage dragostea întregul an.",https://www.notabn.ro/dragobetele-sarbatoarea-dragostei-la-romani-legende-obiceiuri-si-superstitii/,2020-03-06,About The Author
938,938,notabn.ro,Au fost semnate 5 contracte de finanţare din fonduri europene pentru judeţul Bistriţa Năsăud,"Viceprim-ministrul Vasile-Daniel Suciu, ministrul dezvoltării regionale şi administraţiei publice, a semnat, astăzi, 23 martie, 5 contracte de finanţare din fonduri europene pentru judeţul Bistriţa Năsăud, în valoare de peste 92 milioane de lei.
Proiectele au în vedere:
– Linia verde de transport public, utilizând mijloace de transport cu motor electric, hibrid sau normă de poluare redusă;
– reabilitarea, modernizarea, extinderea şi dotarea UPU – SMURD a Spitalului Judeţean de Urgenţă Bistriţa;
– creşterea eficienţei energetice a Secţiilor externe ale Spitalului Judeţean de Urgenţă Bistriţa;
– îmbunătăţirea eficienţei energetice a blocurilor de locuinţe – Bistriţa 15;
– reabilitarea, extinderea, modernizarea şi dotarea infrastructurii educaţionale a grădiniţei cu program prelungit „Alba ca Zăpada” din Beclean.
Primul proiect, în valoare de aproape 59 milioane de lei, include, pe lângă introducerea unei linii de autobuze electrice, şi reabilitarea străzilor şi realizarea benzilor de rulare, modernizarea staţiilor de transport, amenajarea unui garaj şi a unor staţii de încărcare a mijloacelor de transport electrice, inclusiv sistem e-ticketing, precum şi construirea pistelor pentru biciclete şi modernizarea traseelor pentru pietoni. Astfel, Linia Verde presupune intervenţii extrem de importante în infrastructură, care vor conduce la crearea unui nou traseu de transport public.
„Practic, cu un singur proiect, rezolvăm atât reabilitarea şi modernizarea infrastructurii rutiere, cât şi reţelele de utilităţi, problema traficului aglomerat şi a locurilor de parcare în zona centrală. În plus, le facem loc în trafic şi bicicliştilor!”, a declarat viceprim-ministrul Vasile-Daniel Suciu.
Cele două proiecte referitoare la Spitalul Judeţean de Urgenţă Bistriţa au în vedere atât reabilitarea, modernizarea, extinderea şi dotarea UPU – SMURD, cât şi creşterea eficienţei energetice a secţiilor externe ale spitalului. Valoarea totală a contractelor este de peste 21 milioane de lei, fonduri asigurate prin Programul Operaţional Regional (POR) 2014-2020.
Cel de-al patrulea proiect, în valoare de 6,5 milioane de lei, va contribui la creşterea eficienţei energetice a 277 de apartamente din 7 blocuri de locuinţe, în scopul reducerii poluării generate de producerea, transportul şi consumul de energie.
Oraşul Beclean va beneficia de 6,3 milioane de lei, în vederea modernizării grădiniţei „Alba ca Zăpada”, astfel încât cei 185 de preşcolari să beneficieze de condiţii superioare pentru desfăşurarea procesului educaţional, de confort, siguranţă şi de echipamente didactice moderne, inteligente şi cu aplicabilitate practică.
„Mă bucur să văd că bistriţenii mei sunt interesaţi de investiţii în domenii dintre cele mai diverse! Doar prin programele coordonate de MDRAP, în acest judeţ sunt investite aproximativ 12 miliarde de lei, dintre care aproape 2 miliarde de lei reprezintă fonduri europene!”, a concluzionat ministrul dezvoltării.",https://www.notabn.ro/au-fost-semnate-5-contracte-de-finantare-din-fonduri-europene-pentru-judetul-bistrita-nasaud/,2020-03-06,About The Author
939,939,notabn.ro,Dan Barna a anunțat că Alianța USR- PLUS îl va propune pe Dacian Cioloș pentru funcția de premier,"Președintele USR, Dan Barna, a anunțat, într-o intervenție telefonică la Digi24, că alianța USR PLUS îl va susține pe Dacian Cioloș pentru funcția de premier, propunere cu care vor merge, miercuri, la Cotroceni, la consultările convocate de președintele Klaus Iohannis.
„Anunțul președintelui de astăzi este într-un fel surpinzător raportat la poziția domniei sale de aseară în care ne spunea că un interimat pentru următoarea perioada este opțiunea pe care o preferă. La nici 24 de ore, vedem că premierul Orban și-a depus mandatul, urmează consultările pe care le-am cerut și pe care le considerăm firești tocmai pentru a face pașii necesari ieșirii din criză politică majoră în care ne aflăm acum.
Alianța USR PLUS are o formulă pe care am anunțat-o încă din momentul constituirii alianței, (…) vom merge cu Dacian Cioloș. Aici suntem consecvenți pe proiectul pe care noi l-am propus pentru România. Am spus-o și de la primele consultări. Soluția sunt alegerile anticipate, dacă nu se va ajunge la alegeri anticipate, ne-am exprimat disponibilitatea de a participa la guvernare. Suntem gata să ne asumăm proiectele importante de care România are nevoie.”
Barna nu a precizat dacă partidul va susține eventuala desemnare a Nicolae Ciucă drept prim-ministru. „Să ajungem acolo, să vedem ce se întâmplă, și, în funcție de rezultatul consultărilor vom lua o decizie”, a spus Barna.
Președintele Iohannis a anunțat că nu va desemna un prim-ministru din partea PSD sau din partea unei majorităţi „create ad-hoc” în jurul PSD pentru că acest lucru ar însemna „o nerespectare a voinţei cetăţenilor”. Totdată, el a declarat că șansele ca alegerile anticipate să mai aibă loc „au scăzut sub 50%”.",https://www.notabn.ro/dan-barna-a-anuntat-ca-alianta-usr-plus-il-va-propune-pe-dacian-ciolos-pentru-functia-de-premier/,2020-03-06,About The Author
940,940,notabn.ro,Paul Stănescu a demisionat din guvern,"Paul Stănescu a anunţat, luni, că a demisionat din funcţia de viceprim-ministru şi ministru al Dezvoltării Regionale şi Administraţiei Publice.
„În contextul evenimentelor din ultima vreme de pe scena politică, vă aduc la cunoştinţă că astăzi, 26 noiembrie, mi-am depus cererea de demisie din funcţia de viceprim-ministru, ministrul Dezvoltării Regionale şi Administraţiei Publice. Aceasta a fost înregistrată la Secretariatul General al Guvernului cu nr. 16.495/26.11.2018″, a precizat Paul Stănescu, într-o declaraţie transmisă AGERPRES.
Totodată, Paul Stănescu a afirmat că nu s-a ”agăţat niciodată de vreun scaun” şi a acceptat mandatul său de ministru „la insistenţele conducerii partidului”.
„Am spus-o şi o repet: sunt un om de onoare, responsabil şi implicat, nu am urmărit niciun interes personal şi nu m-am agăţat niciodată de vreun scaun! Referitor la mandatul meu de ministru, vreau să spun că l-am acceptat cu greu, la insistenţele conducerii partidului, dar, atât timp cât am ocupat această funcţie, am făcut tot ce mi-a stat în putinţă pentru a-mi exercita atribuţiile la minister cu responsabilitate şi implicare, în aşa fel încât nimeni să nu aibă ce să-mi reproşeze”, a arătat Stănescu.",https://www.notabn.ro/paul-stanescu-a-demisionat-din-guvern/,2020-03-06,About The Author
941,941,notabn.ro,Ionel Dancă: Avem un început de an cum nu se poate mai prost pentru România,"Purtătorul de cuvânt al PNL, Ionel Dancă, exprimă, într-un comunicat, temerile liberalilor privind buna guvernare pe care și-o asumă coaliția PSD-ALDE:
,,Avem un început de an cum nu se poate mai prost pentru România.
Siguranța cetățenilor și, mai ales, a copiilor noștri este pusă în pericol chiar de cei care ar trebui să o apere.
Sistemul sanitar este în colaps, continuă să moară bebeluși de rujeolă, sunt medici de familie fără contracte, bolnavi fără bilete de trimitere sau rețete compensate…
Facturile la întreținere vor exploda după ce ANRE a decis majorarea prețurilor la gaze cu 8% pentru consumatorii casnici, în plină iarnă, începând din 10 ianuarie.
Prețurile continuă să crească la toate produsele și serviciile și inflația va depăși 3% în acest an ca urmare a creșterii economice dopate cu politici bugetare populiste.
Ca urmare a presiunilor inflaționiste, dobânzile sunt în creștere, iar asta înseamnă majorarea ratelor bancare pentru românii cu credite în lei.
Dezechilibrele economice se agravează și pun presiune pe cursul de schimb, va crește cotația euro în lei și ratele în lei la creditele în euro.
Taxele și impozitele locale s-au majorat în multe localități pentru că autoritățile locale nu mai au bani de salarii și investiții, iar unele primării vor trebui să facă chiar disponibilizări.
Promisiunea majorării salariilor cu 25% în 2018 s-a trasnformat în scăderea cu până la 20% a acelor salarii unde transferul contribuțiilor la angajat nu poate fi compensat prin reducerea impozitului pe venit.
Până și pensionarii au fost ,,țepuiți” la început de an pentru că punctul de pensie nu se maii majorează conform Legii pensiilor începând din ianuarie, ci din iulie. Adică, în loc să le crească pensia cu peste 7% începând din prima lună din 2018, se majorează punctul de pensie cu 10% în a doua jumătate a anului. Pensionarii pierd astfel aproape 30% din creșterea punctului de pensie pentru 2018.
Așa arată România după un an de guvernare PSD – ALDE. Dar stați liniștiți, nimeni nu face un pas în spate pentru că, așa cum spune Carmen Dan în cazul Poliției Române, ,,Probabil că au apreciat că nu există responsabilitate.”",https://www.notabn.ro/ionel-danca-avem-un-inceput-de-cum-nu-se-poate-mai-prost-pentru-romania/,2020-03-06,About The Author
942,942,notabn.ro,"Structura anului școlar 2020-2021, în dezbatere publică","Ministerul Educației și Cercetării a pus recent în dezbatere publică structura anului școlar 2020-2021. Potrivit acestui document, dacă acesta va fi adoptat în această formă, anul școlar următor va începe în 14 septembrie 2020 și se va termina în 19 iunie 2021, având astfel 34 de săptămâni.
Ambele semestre ar urma să aibă 17 săptămâni de școală, respectiv:
semestrul I: 14 septembrie 2020-29 ianuarie 2021
semestrul II: 8 februarie 2021-19 iunie 2021
Perioadele de vacanță sunt următoarele:
26 octombrie 2020-1 noiembrie 2020- vacanță pentru preșcolari și clasa pregătitoare;
23 decembrie 2020-10 ianuarie 2021- vacanța de iarnă
30 ianuarie 2021-7 februarie 2021 – vacanță semestrială
2 aprilie 2021-11 aprilie 2021- vacanța
30 aprilie 2021- 9 mai 2021- vacanța de Paște (Paștele Ortodox -2 mai)
Clasele a XII-a zi, a XIII-a seral şi frecvenţă redusă, termină școala în 4 iunie 2021 (32 săptămâni de cursuri), clasa a VIII-a termină cursurile în 11 iunie 2021 (33 de săptămâni), iar pentru clasele din învăţământul liceal – filiera tehnologică şi pentru clasele din învăţământul profesional anul şcolar va avea 37 de săptămâni de cursuri.
Programul ,,Şcoala altfel” se va desfășura în perioada 5 octombrie 2020 – 4 iunie 2021, pe o perioadă de 5 zile consecutive lucrătoare, a căror planificare se află la decizia școlii. Tezele se susţin cu cel puţin 3 săptămâni înainte de finalizarea semestrului. Etapele naţionale ale olimpiadelor şcolare se organizează, de regulă, în perioada vacanţei de primăvară, prevede proiectul Ministerului Educației.
Eventualele propuneri de îmbunătățire pot fi trimise pe adresa de email: dezbateripublice@edu.gov.ro“.
Proiectul supus dezbaterii publice poate fi consultat accesând pe site-ul Ministerului https://edu.ro/.",https://www.notabn.ro/structura-anului-scolar-2020-2021-in-dezbatere-publica/,2020-03-06,About The Author
943,943,notabn.ro,România s-a calificat în semifinalele Campionatului European de handbal feminin,"România a pierdut meciul cu Ungaria 29-31, dar s-a calificat în semifinalele Campionatului European de handbal feminin. Singura condiție ca tricolorele să ajungă printre cele mai bune patru echipe de la Campionatul European era ca Germania să nu învingă Olanda la cel puțin 12 goluri diferență, o variantă greu de realizat pentru nemțoaice. Scor final Olanda-Germania 27-21.
România va întâlni echipa Rusiei în semifinale. E o nouă performanţă pentru echipa noastră. Hai România.",https://www.notabn.ro/romania-s-a-calificat-in-semifinalele-campionatului-european-de-handbal-feminin/,2020-03-06,About The Author
944,944,notabn.ro,Peste 2.500 de magistraţi îi cer premierului retragerea proiectului de modificare a legilor justiţiei,"Peste 2.500 de magistraţi îi cer premierului retragerea proiectului de modificare a legilor justiţiei Peste 2.500 de magistraţi de la instanţele şi parchetele din toată ţara au semnat un memoriu întocmit de Forumul Judecătorilor din România (FJR), prin care se solicită premierului Mihai Tudose şi ministrului justiției, Tudorel Toader, retragerea proiectului de modificare a legilor justiţiei. Semnatarii susţin că proiectul nu are necesarele studii de impact şi s-a făcut fără o prealabilă consultare privind unele aspecte legislative esenţiale pentru asigurarea transparenţei decizionale, în raport cu magistraţii şi societatea civilă.
Semnatarii memoriului mai arată că CSM a dat pe 28 septembrie aviz negativ proiectului, manifestând mari rezerve privind o serie întreagă de prevederi avute în vedere: reorganizarea Inspecţiei Judiciare, ca structură cu personalitate juridică în cadrul MJ, modificările privind numirile la vârful Justiţiei, cele privind regimul răspunderii magistraţilor, modificările sistemului de recrutare a magistraţilor – limita de vârstă (30 de ani) pentru admitere la INM şi cerinţa vechimii în altă profesie juridică de minimum 5 ani, modificările referitoare la examenele de promovare în funcţii de execuţie, menţinerea bugetului instanţelor judecătoreşti la MJ, precum şi înfiinţarea în cadrul PÎCCJ a unei direcţii specializate având competenţa exclusivă de efectuare a urmării penale pentru faptele săvârşite de către judecători şi procurori, indiferent de natura şi gravitatea acestora.",https://www.notabn.ro/peste-2-500-de-magistrati-ii-cer-premierului-retragerea-proiectului-de-modificare-legilor-justitiei/,2020-03-06,About The Author
945,945,notabn.ro,Iulian Surugiu (președinte Sindicatul Național al Agenților de Poliție): Avem foarte mulți polițiști nepregătiți,"Sâmbătă, într-o intervenție în direct la România TV, Iulian Surugiu, președintele Sindicatului Național al Agenților de Poliție, a răspuns vis-a-vis de intervenția defectuoasă a Poliției în cazul Alexandrei, fata ucisă la Caracal, că: ,,Avem foarte mulți polițiști nepregătiți. Spun asta răspicat. În jur de 40% dintre polițiști stau în birouri sau se plimbă cu mașini cu șofer. Sistemul trebuie reformat!”.
Știm asta, nu numai din cauza dramei de ieri. De ani de zile. Știm că instituțiile cheie ale statului sunt disfuncționale și incapabile să apere cetățenii. Și, mai știm că trebuie reformate. Dar când?!! Câte drame trebuie să se mai întâmple, câți oameni trebuie să mai moară până când România să se trezească? E trecut de ceasul al 12-lea?!",https://www.notabn.ro/iulian-surugiu-presedinte-sindicatul-national-al-agentilor-de-politie-avem-foarte-multi-politisti-nepregatiti/,2020-03-06,About The Author
946,946,notabn.ro,"Dacian Cioloş: ""E final de drum pentru PSD. Pregătiți-vă pentru un 2019 haotic și plin de crize""","Fostul prim ministru, Dacian Cioloş, atrage atenţia că anul 2019 va fi unul al haosului, pentru că guvernul este presat de cheltuielile publice. Cioloş spune că toată această guvernare ne va costa enorm.
„Ceea ce știam cu toții și a fost prevăzut de toți analiștii financiari e pe cale să se petreacă. PSD a tras de bugetul de stat forțând toate limitele, iar acum încearcă să îl cârpească prin măsuri dezastruoase. Taxa pe lăcomie este o calamitate pentru sistemul financiar, care poate ajunge în colaps în orice moment.
Nu vă lăsați induși în eroare de numele taxei. Nu e nimic haiducesc în gestul PSD. Nu ia nimeni bani de la bogați ca să le dea săracilor. Ceea ce se întâmplă în momentul de față este dinamitarea sistemului financiar, pur și simplu, sub pretextul mincinos al unor măsuri populiste. Într-o țară normală, sistemul financiar funcționează după reguli predictibile, care permit sectorului privat să se dezvolte și să facă profit astfel încât statul, ca reprezentant al cetățenilor, să primească ceea ce i se cuvine de drept. Nu și la noi. Abuziv, inconstant și incompetent, Guvernul PSD încearcă să își repare propriile gafe. Anul trecut au fost decapitalizate companiile de stat. Acum, sunt atacate companiile care creează locuri de muncă. Bursa de la București este in cădere liberă. Atunci când dinamitezi sistemul bancar, distrugi echilibrul financiar și pui în pericol întreaga economie. Crizele mondiale așa încep. Cetățenii României vot plăti cu vârf și îndesat aceste greșeli uriașe.
Pregătiți-vă pentru un 2019 haotic și plin de crize. Plecarea PSD de la putere ne va costa enorm, pentru că în urma lor va rămâne un dezastru similar cu cel de la începutul anilor ‘90. Vom avea de muncă ani buni pentru a îndrepta ceea ce strică acești oameni. Prețul va fi viitorul copiilor României. Cu cât vor sta mai puțin la putere, cu atât va fi mai bine. Există în PSD oameni iresponsabili care vor să se salveze cu prețul distrugerii acestei țări”, a încheiat fostul premier.",https://www.notabn.ro/dacian-ciolos-e-final-de-drum-pentru-psd-pregatiti-va-pentru-un-2019-haotic-si-plin-de-crize/,2020-03-06,About The Author
947,947,notabn.ro,Handbal masculin: România pierde la aruncările de departajare în fața Poloniei,"de Mihai Sărmășan
Naționala de handbal masculin a României a pierdut la aruncările de departajare finala turneului ”4 Nations Cup” în fața Poloniei, o echipă care e departe de zilele sale de glorie, fiind învinsă cu două luni în urmă de Israel în preliminariile EURO 2020.
Echipa României a avut un început foarte slab pe faza de atac, ce ne-a adus aminte de partida de tristă amintire din Portugalia. Defensiva a compensat, însă, lipsa de inspirație a ofensivei, dar polonezii au avut la un moment dat 4 goluri avans, 5-1 în minutul 15. Două contraatacuri fructificate de Onyejekwe au redus diferența la un singur gol în minutul 20, după care introducerea lui Andrei Buzle a adus o viteză în plus atacului nostru pozițional. Negru a egalat la 8 dintr-o aruncare de la 7 metri, iar Buzle a adus România în avantaj la pauză, cu câteva secunde înainte de finalul primei reprize.
România a început bine repriza secundă și a înscris în 17 minute de 10 ori, adică tot atât cât marcase în toată prima repriză. Ai noștri s-au aflat mai tot timpul în avantaj, dar polonezii au preluat conducerea cu 23-22 în minutul 57, beneficiind și câteva mici cadouri din partea arbitrilor. Handbaliștii români au revenit, Bujor a înscris și a adus din nou România în avantaj, 24-23, cu un minut înainte de final, dar gazdele au egalat din extrema stângă. România a avut atacul în ultimele 17 secunde, după un time-out solicitat de Manuel Montoya, însă nu a reușit să înscrie, chiar dacă a atacat cu 7 jucători de câmp.
În cele din urmă, meciul a fost decis la aruncările de departajare și a fost nevoie ca fiecare echipă să execute câte opt. România a transformat 5 (Csepreghi 2, Onyejekwe, Căbuț, Racoțea), dar a ratat 3 (Grigoraș, Negru, Onyejekwe), în timp ce polonezii au ratat de doar două ori.
Polonia – România 30-29 (9-10, 24-24)
România: Iancu, Vasile – Negru 6, Bujor 5, Csepreghi 3, Onyejekwe 3, Racoțea 3, Mănescu 3, Căbuț 3, Buzle 1, Grigoraș 1, Becheru 1, Dumitriu, Fotache, Bodor. Antrenor: Manuel Montoya.
sursa foto : Facebook Federația Română de Handbal",https://www.notabn.ro/handbal-masculin-romania-pierde-la-aruncarile-de-departajare-in-fata-poloniei/,2020-03-06,About The Author
948,948,notabn.ro,"Internațional. Atac terorist, soldat cu două decese, pe Podul Londrei","Vineri după-amiază, cel puțin cinci persoane au fost rănite prin înjunghiere pe celebrul pod London Bridge (Podul Londrei), unul dintre cele mai aglomerate locuri din capitala Marii Britanii, de către un bărbat care s-a dovedit, ulterior, a avea legătură cu gruparea teroristă ISIS. Dintre persoanele rănite, două au decedat ulterior la spital.
Autorul atacului, împușcat mortal de poliția londoneză, se numește Usman Khan și a fost condamnat în anul 2012 pentru terorism. Potrivit Digi 24, suspectul a fost eliberat condiționat anul trecut, iar în momentul atacului purta o brățară electronică de supraveghere. Potrivit sursei citate, Usman Khan a stat opt ani în închisoare deoarece înființase o tabără de antrenament terorist și pentru că plănuia să arunce în aer Bursa din Londra.
Săptămâna viitoare, marți și miercuri, Londra va găzdui summitul NATO. Atacul terorist ar putea avea ca mobil, spun experții în terorism, răzbunarea uciderii de către forțele speciale americane, a fostului lider ISIS, Abu Bakr Al-Baghdadi.",https://www.notabn.ro/international-atac-terorist-soldat-cu-doua-decese-pe-podul-londrei/,2020-03-06,About The Author
949,949,notabn.ro,"„Avem prea mulţi funcţionari cu salarii mari, iar primăriile gem de oameni care nu au ce să facă.“","„Avem prea mulţi funcţionari cu salarii mari, iar primăriile gem de oameni care nu au ce să facă. Trebuie redusă obligatoriu birocraţia, să se automatizeze unele funcţii şi să se investească în softuri care să funcţioneze.“
Salariile celor 1,2 milioane de angajaţi bu­getari au generat cheltuieli de 22 mld. euro în 2018, adică 11% din PIB, potrivit datelor AMECO, baza de date macroeconomice a Comisiei Europene. Cfeltuielile cu salariile bugetarilor reprezintă 11% din PIB, România aflându-se în 2018 pe locul 11 în topul statelor europene cu cele mai mari cheltuieli cu salariile angajaţilor de la stat, arată calculele după standardele europene (metodologia ESA – European System of Accounts). Previziunile pentru 2020 arată că România va ajunge la o pondere de 12% în PIB a cheltuielilor cu salariile bugetarilor, ceea ce va poziţiona România pe locul 7 în UE în topul statelor cu cele mai mari costuri cu salariile angajaţilor de la stat.
„Datele arată foarte clar că aceste costuri cu salariile bugetarilor sunt foarte mari. În mod normal, cheltuielile cu salariile bugetarilor într-o economie sănătoasă sunt de 5 – 7% din PIB. La noi, aceste cheltuieli sunt foarte mari, iar în momentul în care acestea ating 10% din PIB şi vine o eventuală criză, este clar că va trebui să se ia din nou decizii fie de concediere, fie de reducere a salariilor. Un nivel atât de mare al cheltuielilor cu salariile bugetarilor nu este sustenabil“, a explicat consultantul fiscal Adrian Benţa de la compania Benţa Consult.",https://www.notabn.ro/avem-prea-multi-functionari-cu-salarii-mari-iar-primariile-gem-de-oameni-care-nu-au-ce-sa-faca/,2020-03-06,About The Author
950,950,notabn.ro,Ziua Națională a României la Bistrița. Programul manifestărilor,"Mai sunt puține zile până când întreaga țară va îmbrăca straie de sărbătoare pentru a celebra Ziua Națională a României și 101 ani de la Marea Unire din 1918. La Bistrița, această zi de sărbătoare va fi marcată printr-o serie de evenimente organizate de autoritățile locale și desfășurate în intervalul orar 12-17, după cum urmează:
Ora 12.00: Depunere de coroană la statuia Cardinalului Iuliu Hossu (din fața Bisericii Greco-Catolică ,,Buna Vestire” aflată în strada Gării)
Ora 13.00: Ceremonie militară și religioasă cu depunere de coroană la statuia poetului Andrei Mureșanu din Piața Centrală a municipiului;
Ora 13.30: Defilarea detașamentelor de onoare, a tehnicii și echipamentelor pe traseul st. Gh. Șincai – str. Dornei;
Ora 14.30: Spectacol culinar cu bucate tradiționale românești (Piața Centrală – pietonalul Liviu Rebreanu).
Ora 16.00: ,,Colorăm iarna!” (Piața Petru Rareș): Spectacol de muzică și dans cu Funtasticii – Prietenii lui Moș Crăciun, animație stradală, aprinderea luminițelor de sărbători, foc de artificii;
Ora 17.00: Retragere cu torțe pe traseul; Protopopiatul Bistrița – Piața Petru Rareș – str. Dornei – pietonalul Liviu Rebreanu – str. Gen. Grigore Bălan – str. Avram Iancu – cazarmă.
Retragerea cu torțe a militarilor din Brigada 81 ,,General Grigore Bălan” va încheia programul manifestărilor de 1 Decembrie 2019, la Bistrița.
Foto: arhivă",https://www.notabn.ro/ziua-nationala-a-romaniei-la-bistrita-programul-manifestarilor/,2020-03-06,About The Author
951,951,notabn.ro,Azi începe Festivalul Celtic Transilvania. Programul complet al evenimentului,"Festivalul Celtic Transilvania a ajuns la cea de-a 5-a ediție. Evenimentul va avea loc in perioada 20-22 iulie 2018 la Băile Figa din orașul Beclean, județul Bistrița-Năsăud.
Festivalul iși propune îmbinarea concertelor rock cu activități de reconstituire istorică, expozițiile cu vânzare si atelierele interactive si nu în ultimul rând concursurile cu premii și lansările de carte devenite deja o tradiție.
Peste 20 de trupe rock, din țară și din străinătate vor evolua timp de trei zile pentru iubitorii rockului.
Festivalul Critic Transilvania este cu acces gratuit pentru toată lumea.
Pe lângă activitatile propriu-zise cuprinse în programul evenimentului pe care îl atașăm mai jos, publicul se poate relaxa la Băile Figa aflate vizavi de locația festivalului (https://www.cazarebailefiga.ro/baile-figa), pot vizita Herghelia Beclean, una dintre cele mai frumoase și mai mari din România, care se află la aproximativ 500 m de locația festivalului (https://www.facebook.com/herghelia.beclean/) sau pot vizita obiectivele turistice din orașul Beclean ( Castelele familiei Bethlen, cimitirul Bethlen, etc).
Vor concerta cele mai bune trupe din România și cateva trupe de excepție din străinătate.
Partea istorică adună unele dintre cele mai bune grupuri de reenactment din România și câteva din străinătate. Ei vor prezenta istoria reală așa cum se prezintă ea prin prisma descoperirilor arheologice sau a izvoarelor istorice. Toate activitățile se desfășoară sub tutela unor istorici și arheologi veritabili, iar explicațiile sunt foarte exacte și documentate științific.
PROGRAM
Activitatile festivalului se vor desfășura în 3 zone distincte:
Zona scenei – unde se vor avea loc concertele, ,,Satul Celtic” – unde se vor desfășura activitățile de reconstituire istorică și zona de expoziție cu vânzare de produse meșteșugărești și artizanat.
ZONA DE EXPOZIȚIE
Vineri-Sâmbătă-Duminică
09.00-22.00 – Expoziție cu vânzare, ateliere meșteșugărești interactive.
PROGRAM ZONA SCENEI
Vineri
12,30-18.00 – Probe de sunet
16.30-17.00 – Deschiderea oficială; Conferința de presă
17.00-17.30 – Lansare carte. “Celtic. O poveste de iubire” de Calin Ioan Acu. Prezentarea cărții de către autor, sesiune de autografe.
18.00-00.10 – Concerte
18.00 – 18.35 ERA DIVINA (RO)
18.50 – 19.25 BEAUTY AND THE RAT (RO)
19.40 – 20.20 OPEN ACCES (PL)
20.35 – 21.20 HTETHTHEMETH (RO)
21.30 – 22.15 E-AN-NA (RO)
22.30 – 23.15 SYN ZE SASE TRI (RO)
23.30 – 00.10 GAV (RO)
Sâmbătă
13.00-14.00 – Paradă moto. Parada consta in defilarea pe traseul Băile Figa – Beclean (intersecția Podul Meleșului) și retur a unei coloane de motociclete pe care se vor afla câte un motociclist și un războinic antic.
12.00-17.00 – Probe de sunet
17.00-01.00 – Concerte
17.00 – 17.25 THERMAL FAULT (RO)
17.40 – 18.10 SYMPHRESS (RO)
18.25 – 18.55 CELTIC FAIRIES (RO)
19.10 – 19.45 HARMASAR (MD)
20.00 – 20.45 VRANI VOLOSA (BG)
21.00 – 21.45 IRDORATH (BY)
22.00 – 22.45 ALTAR OF OBLIVION (DK)
23.00 – 23.45 AETHER (PL)
00.00 – 00.45 PLEMYA (BY)
Duminica
12.00-17.00 – Probe de sunet
17.00-00.00 – Concerte
17.00 – 17.40 CORBU (RO)
17.50 – 18.20 HALMYRIS (RO)
18.30 – 19.00 ADAIRIA (RO)
19.10 – 19.45 AEON SUN (RO)
20.00 – 20.45 HOK-KEY (BY)
20.45 – 21.00 TOMBOLA – extragerea biletelor câștigătoare
21.00 – 21.45 SELFISH MURPHY (RO)
22.00 – 22.45 AN THEOS (RO)
23.00 – 23.45 TENEBRES(RO)
PROGRAM SATUL CELTIC
Vineri 20 iulie
14-18 – Sosirea participanților, instalare tabere, pregătire echipamente.
18.00 – 20.00 – Pregătirea atelierelor din interiorul taberei.
20.00 – Deschidere oficială a Satului Celtic, prezentarea participanților.
20.00 – 21.00 – Activități comune cu publicul, foc de tabară.
Sâmbătă 21 iulie
13.00 – 14.00 – Paradă în orașul Beclean. Parada consta in defilarea pe traseul Baile Figa – Beclean (intersecția Podul Meleșului) și retur a unei coloane de motociclete pe care se vor afla câte un motociclist și un războinic antic.
16.00 – Parada grupurilor de reconstituire istorică în interiorul Complexului Turistic Băile Figa.
16.30 – Începerea activităților din Satul Celtic, ghidaj de prezentare a organizațiilor participante.
17.00 – Prezentarea asociației Terra Celtica din Polonia- prezentare îmbrăcăminte celtică masculină și feminină, atelier de bijuterii.
17.30 – 18.30 Deschiderea atelierului de făurit bijuterii celtice – Latene Art din Cehia; deschiderea atelierului de tir dacic și roman – Castrum Novis Sibiu și Asociația Culturală Geto-dacii din Moldova; Deschiderea atelierului meșterului dac Tarbus și demonstrații de fierărit antic.
18.30 – 19.00 Activități meșteșugărești în interiorul Satului Celtic.
19.00 – Prezentare de echipamente dacice – nobili și războinici daci, istoricul dacilor din Moldova, armele dacilor – Asociația Culturală Geto-dacii din Moldova.
19.30 – Gladiatorii asociației Virtus Antiqua și lupte între aceștia.
20.00 – Prezentare de echipamente celto-dacice, istoricul celților în Transilvania, armele celților și dacilor – Asociația Culturală Omnis Barbaria Satu-Mare.
20.30 – Marea confruntare dintre celți și aliații lor dacii împotriva armatelor romane.
21.00 – Prezentarea asociației Amicii Muzeului Zalău.
21.30 – Ultimul ghidaj al Satului Celtic și prezentarea participanților .
22.00 – Închiderea activităților din cadrul Satului Celtic.
Duminică 22 iulie
16.00 – Prezentarea asociației Castrum Novis Sibiu – garda pretoriană, aliații daci și sarmați.
16.30 – Deschiderea atelierului de pielărie – Castrum Novis Sibiu
17.00 – Prezentare grupurilor de reenacment Amicii Muzeului Zalău – LEGIO VII GEMINA FELIX PIA FIDELIS, LUPII DACIEI, MAGNA SARMATIA.
17.30 – 18.30 – Jocurile celtice – Cei mai iscusit arcas – concurs de tras cu arcul; Jocurile celtice – Cel mai puternic celt – concurs de aruncat bușteni, concurs de tras cu frânghia.
18.30 – Gladiatorii asociației Virtus Antiqua și lupte între aceștia.
19.00 – Vizită pentru publicul larg în satul Celtic și prezentarea participanților.
19.30 – Demonstrații de luptă: confruntare 1 x 1 între diferiți războinici.
20.00 – Bătălia de pe Limes-ul Roman – Confruntarea dintre armatele celto-dacice și armata romană.
20.30 – 21.30 – Accesul liber al publicului în cadrul Satului Celtic.
22.00 – Închiderea activităților din cadrul Satului Celtic",https://www.notabn.ro/festivalul-celtic-transilvania-programul-complet-al-evenimentului/,2020-03-06,About The Author
952,952,notabn.ro,Rezultate finale la europarlamentare,"Alegerile europarlamentare 2019 au fost un moment de adevărată revoluție a românilor, care s-au prezentat la vot în număr record. 49,02% a fost prezența finală la urne, adică nu mai puțin de 8.954.959 din cei 18.267.732 de cetățeni români înscriși pe listele permanente și speciale.
Românii au dat un vot de „amendă”, sancționând cu ștampila, în mod simbolic, asaltul la adresa justiției din ultimii ani, iar asta se reflectă și în rezultatele finale ale alegerilor europarlamentare din 2019. PSD a obținut cel mai mic scor istoric în 26 mai, iar recent formata Alianță 2020 USR-PLUS a sărit de 20%, un rezultat la care nu se așteptau nici cei mai optimiști dintre liderii coaliției.
Rezultate finale alegeri europarlamentare 2019
Rezultate finale oficiale alegeri europarlamentare 2019
Rezultatele finale oficiale ale alegerilor europarlamentare 2019 arată că PNL este câștigătorul detașat, cu 27 la sută din voturi.
Pe locul al doilea este PSD, cu 22,5 la sută din voturi, urmat foarte aproape de Alianța 2020 USR-PLUS, care are 22,4 la sută din voturi. Practic, 13.000 de voturi au făcut diferența între PSD și USR-PLUS, iar specialiștii sunt de părere că dacă n-ar fi fost o proastă organizare a votului în diaspora și toți românii care doreau ar fi putut să voteze, USR-PLUS ar fi avut un procentaj mult îmbunătățit.
Pe locul al patrulea este partidul lui Victor Ponta, Pro România, cu 6,6 la sută din voturi, iar pe locul al cincilea este PMP, partid fondat de fostul președinte Traian Băsescu, cu 5,7 la sută.
UDMR a fost votat de 5,4% dintre votanți.
ALDE, condus de C.P. Tăriceanu a obținut 4 la sută din voturi.
Ceilalți competitori, adică încă patru partide și trei independenți, au cumulat împreună 6,1% din voturi.
1. PNL – 27%
2. PSD – 22,5%
3. USR-PLUS – 22,4%
4. PRO România – 6,6%
5. PMP – 5,7%
6. UDMR – 5,4%
7. Alții – 6,1%.",https://www.notabn.ro/rezultate-finale-la-europarlamentare/,2020-03-06,About The Author
953,953,notabn.ro,Ziua Parcului Național Călimani,"Tiroliană, demonstrații ale rangerilor, salvamontiștilor, pompierilor, angajaților SMURD și jandarmilor montani cu echipamentele de intervenții, dar și prezentarea de filme documentare, acestea au fost atracțiile pentru vizitatori în acest week-end, când colegii noștri au marcat Ziua Parcului Național Călimani.
Evenimentul a fost organizat la Centrul de Vizitare al Parcului Național Călimani, din localitatea Șaru Dornei, județul Suceava.
Vizitatorii au putut urmări și obiceiurile și meșteșugurile bucovinene, colegii noștri organizând demonstrații ale membrilor comunităților din zonă, dar și o expoziție tematică.
Parcului Național Călimani, unul dintre cele 22 de parcuri naționale și naturale administrate de Regia Națională a Pădurilor Romsilva, are o suprafață de 24.556 de hectare pe raza județelor Suceava, Bistrița-Năsăud Mureș, și Harghita.",https://www.notabn.ro/ziua-parcului-national-calimani/,2020-03-06,About The Author
954,954,notabn.ro,"O întâlnire emoționantă cu istoria, la Maieru","Numeroși elevi și profesori de la Liceul Tehnologic „Liviu Rebreanu” din Maieru au participat miercuri, 31 ianuarie, în sala festivă a școlii, la prima întâlnire organizată în acest an de Biblioteca Județeană „George Coșbuc” Bistrița-Năsăud, cu tema „Cărțile și cântecele Marii Uniri”.
Despre cum a fost pregătit momentul de la 1 Decembrie 1918 în județul Bistrița-Năsăud a vorbit cercetătorul Adrian Onofreiu, de la Direcția Județeană a Arhivelor Naționale, care a evocat demersurile de constituire a gărzilor naționale, ca și alegerile delegaților pentru Marea Adunare Națională de la Alba-Iulia. „Sfatul Național Român din Maieru, Comitatul Bistrița-Năsăud, încredințează pe președintele său, domnul Iulian Ciorma, ca în numele poporului din comună să ia parte la Adunarea Naționala ce se va ține la Alba-Iulia la 1 decembrie 1918, pe stil nou și în numele și la dorința acestui popor să-și deie votul cu cei mulți pentru binele și bunul viitor al neamului”, se arăta în Credenționalul emis de organismul local din Maieru la 29 noiembrie 1918. „Cel care a condus delegația măiereană la Alba-Iulia, pe 1 decembrie 1918 a fost Constantin Partene”, a spus și prof. Icu Crăciun, moderatorul întâlnirii. Filă de istorie locală pe care elevii nu o regăsesc în manuale!
După documente, au urmat cărțile prezentate de Biblioteca Județeană „George Coșbuc” Bistrița-Năsăud: „Istoria Transilvaniei” (Ioan-Aurel Pop, I. Bolovan, editura Școala Ardeleană 2016), „Basarabia în actul Marii Uniri de la 1918” (I. Țurcanu, M. Papuc, Ed. Știința, Chișinău 2017), „Ion Breazu – Literatura Transilvaniei” (Ed. Casa Școalelor 1944), „O istorie sinceră a poporului român” (F. Constantiniu, Editura Enciclopedică 2011), „Sextil Pușcariu – Memorii” (Ed. Minerva 1978), „Iancu Flondor, Bucovina și România Mare. Documente și scrisori” (Ed. Humanitas 2017) și „O scurtă istorie a românilor povestită celor tineri” (N. Djuvara, Ed. Humanitas 2002).
A urmat un moment muzical în care cei prezenți au cântat cu multă însuflețire „Treceți batalioane române Carpații” și „Hai să-ntindem Hora Mare”, împreună cu cantautorul Florin Săsărman.
„A fost foarte interesantă această întâlnire, cu cărțile, despre Transilvania, Basarabia … dar și pentru că este legat de istoria locală” (Alex, elev). „Am aflat despre implicarea scriitorilor în Marea Unire” (Samuel, elev); „Am văzut cărți pe care aș vrea să le citesc. Categoric, mă interesează ce s-a întâmplat acum 100 de ani, la Unire!” (Rebeca, elevă); „Mie mi-a plăcut cel mai mult partea interactivă, cu cântecele despre Marea Unire! Eu nu am mai ascultat cântecele acestea” (Maria, elevă).
„Am rămas chiar impresionat de acest eveniment, desfășurat într-o atmosferă foarte plăcută, o adevărată oră de istorie. Mulțumim Bibliotecii Județene și vă mai așteptăm să marcăm Centenarul Unirii și cu altă ocazie, la Maieru”, a spus și prof. Ioan Bindea, director adjunct al Liceului Tehnologic „Liviu Rebreanu” Maieru.
Biblioteca Județeană „George Coșbuc” Bistrița-Năsăud va susține întâlnirile „Cărțile și cântecele Marii Uniri” pe parcursul întregului an 2018, în localitățile județului.
[metaslider id=”8471″]
www.bjbn.ro",https://www.notabn.ro/o-intalnire-emotionanta-cu-istoria-la-maieru/,2020-03-06,About The Author
955,955,notabn.ro,De ce nu vrea Tăriceanu suspendarea Președintelui?,"Fostul consilier prezidențial, Sebastian Lazaroiu e de părere că Tăriceanu se ferește de suspendare, fiindcă are experiențe neplăcute pe această temă. Astfel în 2007, după suspendarea lui Traian Băsescu, rezultatele electorale ale puterii de atunci au fost extrem de slabe.
„Tăriceanu a experimentat pe pielea lui, în 2007, cum e să vidanjezi toaleta cu ventilatorul. Împreună cu frații lui de la PSD (pe vremea aia, alții).
La primul scrutin după referendumul de demitere (pierdut zdrobitor de PSD-PNL), cel europarlamentar, PSD a luat 23%, iar partidul pe care îl conducea, PNL, 13% (ambele partide in coaliția de guvernare, ca și acum). A fost nevoie de un efort uriaș de devalizare a pușculiței publice ca, un an mai târziu, cele două formațiuni să revină la niște scoruri mediocre. Unii au ajuns in opoziție, iar ceilalți slujnicuțe la masa boierilor Boc și Băsescu (pentru un an).
Ar face-o și azi Tăriceanu, pentru el nu e o problemă; ar arunca in aer bugetul să-si salveze partidulețul de la deces și pe fratele cel mare de la căderea în puțul infrângerii rușinoase, numai că deja s-a cheltuit monstruos până acum pentru adormirea propriilor electori la spectacolul grotesc „Salvați penalii!”, deci sacu-i gol.
In plus, soarta prietenului Crin, de după suspendarea din 2012, și el presedinte al Senatului, deci primul indreptățit la uzurparea temporară a tronului, il invață pe Tăriceanu cum are să fie când o să stea singurel înaintea urgiei, in calitate de primadonă pitigăiată, in vreme ce aliații isi vor spăla chiloții murdari cu mâinile lui și pe urmă il vor arăta cu degetul in fața Europei ca pe un tip total nerezonabil.
Și peste toate astea, dacă Dragnea i-o fi promis (ar promite orice) că o să-l lase pe el candidat unic al coaliției PSD-ALDE in 2019, asta n-ar putea decât să-l enerveze și mai rău pe Călin, căci el știe bine că Dragnea a jucat un rol crucial in subminarea lui Crin in 2014 (și el ursit, chipurile, să ducă bătalia prezidentială din partea USL), numai pentru a scăpa de Ponta de la șefia PSD, cea care credea că i se cuvine” menționează Lăzăroiu pe pagina sa de Facebook.",https://www.notabn.ro/de-ce-nu-vrea-tariceanu-suspendarea-presedintelui/,2020-03-06,About The Author
956,956,notabn.ro,Şefia Comisiei Europene se va disputa între un german şi un olandez,"Olandezul Frans Timmermans, actualul vicepreşedinte al Comisiei Europene, va fi candidatul social-democraţilor la şefia Comisiei, a hotărât Congresul de la Lisabona.
Cel mai puternic rival al său va fi germanul Manfred Weber, din Partidul Popular European.
Manfred Weber este un conservator, creştin, membru al CDU şi face parte din noua generaţie de politiceni europeni. Weber are prima şansă pentru câştigarea preşedinţiei Comisiei Europene.
Frans Timmermans s-a poziţionat în primplan la Bruxelles când a criticat vehement Polonia, Ungaria şi Romania pentru încălcarea statului de drept.
A folosit un ton apăsat faţă de Guvernul de la Bucureşti, a avertizat asupra modificării legilor justiţiei şi este unul dintre liderii europeni care şi-a exprimat deschis opinia că România trebuie monitorizată în continuare prin mecanismul de cooperare şi verificare.",https://www.notabn.ro/sefia-comisiei-europene-se-va-disputa-intre-un-german-si-un-olandez/,2020-03-06,About The Author
957,957,notabn.ro,Rovana Plumb detronată de la conducerea PSD Dâmbovița,"Deputatul Corneliu Ştefan este noul preşedinte al PSD Dâmboviţa, acesta impunându-se în faţa contracandidatului său, europarlamentarul Rovana Plumb, la alegerile de duminică de la Conferinţa extraordinară a organizaţiei.
„Astăzi împlinesc 19 ani de când sunt colegul dumneavoastră. Am plecat de la funcţia de preşedinte de organizaţie de tineret, am fost vicepreşedintele organizaţiei judeţene, iar până anul trecut am ocupat funcţia de preşedinte executiv la Dâmboviţa. (…) Declinul organizaţiei a început din toamna 2018 când preşedintele de la acea vreme a fost interceptat şi apoi exclus. În mai 2018 am avut europarlamentare, PSD a obţinut cel mai prost scor din istoria PSD Dâmboviţa, totul a culminat cu alegerile prezidenţiale, când am pierdut şi primul şi al doilea tur. De atunci, noi am dorit resetarea organizaţiei. A venit momentul să dăm organizaţiei ceea ce a început să îi lipsească: unitate în adevăratul sens al cuvântului, nu doar declarativ„, a spus Ştefan, conform Agerpres.
Senatorul Titus Corlăţean a criticat dur alegerea lui Andrei Plumb în funcţiile de vicepreşedinte al organizaţiei şi şef de campanie la alegerile europarlamentare în judeţ. „Să nu mai acceptăm interferenţe de natură familială în politică”, a transmis Corlăţean.
Din discursurile rostite la conferinţa de alegeri nu au lipsit momente inedite, primarul din Tătărani, Constantin Pătru, cerându-i preşedintelui interimar al PSD, Marcel Ciolacu, să aducă un sobor de preoţi în sediul PSD Dâmboviţa „să tămâieze să iasă Satana”.",https://www.notabn.ro/rovana-plumb-detronata-de-la-conducerea-psd-dambovita/,2020-03-06,About The Author
958,958,notabn.ro,"S-au afișat rezultatele la sesiunea de toamnă a Bacalaureatului. Promovabilitatea este de 24,35%","Astăzi, 3 septembrie 2019, au fost afișate rezultatele la cea de-a două sesiunea a examenului de Bacalaureat din acest an. În această sesiune de toamnă a Bacalaureatului s-au înscris 43.502 candidați și au promovat examenul maturității doar 10.595, adică 24,35%. Cea mai mare medie, de 9,78, a fost obținută de un elev al Liceului de Arte din Târgu Jiu.
Cei care au susținut Bacalaureatul în această sesiune și sunt nemulțumiți de rezultatul la una sau mai multe probe de examen pot depune contstații până astăzi la ora 16. Rezultatele finale, după contestații, vor fi afișate sâmbătă, 7 septembrie.",https://www.notabn.ro/s-au-afisat-rezultatele-la-sesiunea-de-toamna-a-bacalaureatului-promovabilitatea-este-de-2435/,2020-03-06,About The Author
959,959,notabn.ro,"Secretarul General al PNL, Robert Sighiartău: Generația mea a primit în dar libertatea. Generației copiilor noștri trebuie să le oferim normalitatea","Recunoștința față de părinți și bunici face parte din valorile unei familii solide. Se deprinde de la vârsta cea mai fragedă, prin dragoste și grijă față de copii. Nu se cumpără și nu se impune prin obligație impusă prin lege și forța statului, așa cum au vrut pesediștii prin așa-zisa Lege a Recunoștinței.
„Să-i obligi pe copii să le plătească părinților și bunicilor o pensie sub amenințarea închisorii arată cinismul cu care vor să creeze falii în societate, o gândire cu valorile complet răsturnate, un atac la temelia familiei, culmea, exact în numele unei valori esențiale a ei, recunoștința. Semnalul a fost dat și este profund îngrijorător, chiar dacă și-au retras proiectul.
E momentul să le spunem răspicat socialiștilor cât și altora din noua stângă care atacă, relativizează și disprețuiesc în toate felurile instituția familiei că familia este prima școală a copilului după cum școala este a doua familie a lui. Valorile cultivate în orice familie cu rădăcini trainice sunt munca cinstită, solidaritatea între generații, respectul față de semeni, recunoștința față de cei mai în vârstă, iubirea, demnitatea și onoarea, prețuirea vieții ca dat al lui Dumnezeu.
Cred cu tărie că aceste valori împreună cu politici care pun în centru viitorul copiilor sunt absolut necesare pentru ca Romania să intre în normalitate după 30 de ani de tranziție haotică.
Am 30 de ani.Generația mea a primit în dar libertate. Generația copiilor noștri trebuie să primească normalitatea. Credeți-mă, nu va fi deloc puțin.”, spune într-o postare pe contul său personal de Facebook, deputatul bistrițean Robert Sighiartău.",https://www.notabn.ro/secretarul-general-al-pnl-robert-sighiartau-generatia-mea-a-primit-in-dar-libertatea-generatiei-copiilor-nostri-trebuie-sa-le-oferim-normalitatea/,2020-03-06,About The Author
960,960,notabn.ro,"Maia Morgenstern, la ""ProEtnica"": Ei bine, pot să cânt datorită moştenirii etnice!","Cea de-a XVII-a ediţie a „ProEtnica – Festival Intercultural Sighişoara”, ce se va desfăşura în perioada 21 – 25 august 2019, va avea un program artistic bogat, cu invitaţi speciali şi noi secţiuni menite să dezvolte acest proiect dedicat dialogului intercultural.
Organizat de Asociaţia Centrul Educaţional Interetnic pentru Tineret (ibz) Sighişoara, împreună cu Organizaţiile Minorităţilor Naţionale, Festivalul ProEtnica este sprijinit şi de Institutul Cultural Român. De asemenea, ICR va avea la ediţia de anul acesta şi un reprezentant care va participa la mai multe sesiuni din cadrul secţiunilor „Agora dialogului intercultural” şi „Salonul Literar”.
„Salonul Literar” este o categorie nou introdusă de organizatori, în care scriitori ai minorităţilor naţionale, precum şi scriitori care scriu despre minorităţi îşi prezintă operele, organizează dezbateri, lecturi, prezentări, expoziţii, lansări de carte. „Agora dialogului intercultural” este o secţiune care cuprinde prelegeri, mese rotunde, simpozioane, teatru, expoziţii comune de artă cu lucrări ale artiştilor contemporani din rândul minorităţilor naţionale. Programul reuneşte atât meşteşugari, cât şi standuri de prezentare ale minorităţilor naţionale, ce pot fi vizitate zilnic, între orele 10.00-18.00.
Programul artistic al ProEtnica cuprinde momente de dans şi muzică tradiţionale, susţinute de peste 50 de ansambluri ale minorităţilor naţionale, care vor putea fi urmărite pe scena amplasată în Piaţa Cetăţii.
Una dintre invitatele de onoare ale Festivalului ProEtnica este actriţa Maia Morgenstern, care participă în calitate de solistă alături de Bucharest Klezmer Band, sâmbătă, 24 august, de la ora 21.00.
„Una dintre preocupările mele reale este a cunoaşte tradiţiile, folclorul, rădăcinile culturale ale poporului, ale neamului din care vin, cel evereiesc. Eu nu am învăţat idiş, poate şi pentru că asociam această limbă cu un soi de cod al părinţilor mei pe care-l foloseau atunci când vroiau să se ascundă de mine. Era un blocaj. Descopăr şi redescopăr însă cultura idiş prin muzică, prin tradiţii, prin tot ce e bun, dulce”, a declarat Maia Morgenstern pentru reprezentanţii ICR.
Celebra artistă, director al teatrului Evreiesc din Bucureşti, a explicat şi calitatea de solistă în cadrul ProEtnica: „Eu nu eram în stare să cânt, de altfel am şi ratat admiterea la Liceul de Muzică, poate şi pentru că eram copleşită de emoţii, dar, redobândind identitatea culturală, etnică, redescoperindu-mă, răsar în mine ritmuri, expresii, vorbe, tradiţii şi cântece pe care aş putea să jur că nu le-am auzit vreodată, deşi este evident că da. Este interesant să descopăr în mine un talent pe care nu credeam că-l am. Ei bine, pot! Pot prin intermediul moştenirii culturale, etnice şi simt că sunt în ‘working progress’. Îmi place să combin lucrurile, să ascult melosul cântecelor tradiţionale româneşti, evreieşti, şi să descopăr ce se întâmplă când lucrurile sunt diferite şi călătoresc spre interior”.
Bucharest Klezmer foloseşte elemente de muzică klezmer tradiţională şi modernă, trupa fiind compusă din Bogdan Lifşin (pian şi acordeon), Rodica Doija (vioara), Sergiu Marin (violoncel şi chitară bas), Sorin Robu (trompetă), Bogdan Mavroean (clarinet), Cristian Dragomir (percuţie), Mihai Pintenaru (saxofon), Mirel Liţă (trombon), Carmen Hannah Ioviţu (vocal), Geni Brenda Vexler (vocal) si Arabela Neazi (vocal).
O atracţie a ProEtnica va fi şi seara grecească – joi, 22 august – ce se va încheia cu un recital susţinut de Ionuţ Galani.
„ProEtnica este un festival cu tradiţie, ce are în vedere interacţiunea socială, artistică, nefiind nicidecum doar un festival al minorităţilor. Acest proiect urmăreşte consolidarea păcii interetnice într-o societate pluralistă şi democratică, promovând dialogul intercultural şi interacţiunea artistică. Sperăm să creăm noi tradiţii, să ne îmbogăţim sufleteşte cu toţii din cultura altor minorităţi, încercând astfel să schimbăm mentalităţi, să pregătim societatea pentru dialog şi coabitare paşnică cu alte etnii”, conchide Volker Reiter, director executiv al Asociaţiei Centrul Educaţional Interetnic pentru Tineret (ibz) Sighişoara.
Proiectul este implementat în parteneriat cu Departamentul pentru Relaţii Interetnice şi Consiliul Judeţean Mureş în calitate de parteneri cu aport financiar, precum şi de către Guvernul României prin Ministerul Culturii şi Identităţii Naţionale în calitate de finanţator.
De asemenea, proiectul se bucură de sprijinul Ambasadei Germaniei în România, Ministerului pentru Ştiinţă, Cercetare şi Cultură al Landului Brandenburg al Republicii Federale Germania, Institutului Cultural Român, Municipiului Sighişoara, FUEN (Federal Union of European Nationalities), Institutului pentru Relaţii externe din Stuttgart (Institut fur Auslandsbeziehungen Stuttgart), Asociaţiei Divers şi PEN România.
Centrul Educaţional Interetnic pentru Tineret şi ProEtnica – Festival Intercultural Sighişoara sunt parteneri în două proiecte culturale importante: Interkultural 2019, organizat de Institutul pentru Relaţii externe din Stuttgart (ifa Stuttgart), în perioada 18 – 23 august 2019 şi Academia Interculturală de Vară „ProEtnica”, organizat de Asociaţia Divers, în perioada 19 – 26 august 2019.
În acest cadru, organizatorii evenimentului se bucură de participarea a peste 600 de reprezentanţi ai minorităţilor naţionale din România şi de un public de 15.000 de vizitatori. De remarcat prezenţa minorităţii naţionale a sorabilor din Germania, care dezvoltă latura internaţională a festivalului.",https://www.notabn.ro/maia-morgenstern-la-proetnica-ei-bine-pot-sa-cant-datorita-mostenirii-etnice/,2020-03-06,About The Author
961,961,notabn.ro,"Despre România (II). Diaspora devine încet, dar sigur, inamicul statului PSD-ist","De Dacian Cioloș
În ultimii ani, am urmărit cu atenţie discursul tipic al politicianului român. Discursurile echilibrate, bine argumentate, menite să găsească soluţii au fost excepţionale prin absenţă. Predominante sunt discursurile ilogice, manipulative, arogante şi, nu rar, apocaliptice.",https://www.notabn.ro/despre-romania-ii-diaspora-devine-incet-dar-sigur-inamicul-statului-psd-ist/,2020-03-06,About The Author
962,962,notabn.ro,Comisia Europeană a decis în privința orei de vară,"Fiecare stat membru al Uniunii Europene (UE) va trebui să decidă până la sfârşitul lui aprilie 2019 dacă preferă să menţină ora de vară sau mai degrabă cea de iarnă, dacă proiectul menit să pună capăt anul viitor schimbărilor sezoniere de oră va fi ratificat, a precizat vineri Comisia Europeană, informează AFP.
Preşedintele executivului european, Jean-Claude Juncker, a prezentat miercuri în faţa europarlamentarilor poziţia sa de a pune capăt acestei obligaţii impopulare de a da ceasurile cu o oră înainte în martie, apoi de a le da cu o oră în urmă în octombrie.
Această propunere trebuie să fie adoptată de Parlamentul European şi Consiliul UE pentru a deveni efectivă.
Apoi, „statele membre sunt cele care trebuie să decidă ce oră vor să păstreze: ora de vară sau ora de iarnă”, a precizat vineri comisarul european pentru Transporturi, Violeta Bulc, în timpul unei conferinţe de presă pentru prezentarea proiectului la Bruxelles. Prin urmare, este teoretic posibil ca ţări vecine să facă alegeri diferite, a admis ea, declarându-se totuşi „sigură” că statele membre „vor face un efort” de coordonare.
Comisia Europeană le cere ţărilor din UE să-şi comunice alegerea până cel târziu la sfârşitul lui aprilie 2019. Dacă acest calendar propus de Bruxelles va fi respectat, schimbarea orei de la 31 martie 2019 va fi astfel ultima trecere obligatorie la ora de vară.
Ţările care vor dori să revină în mod permanent la ora de iarnă vor avea ulterior posibilitatea să schimbe ora la 27 octombrie 2019, după care schimbările din motive senzoniere nu vor mai fi posibile.
Comisia se sprijină inclusiv pe rezultatul unei consultări publice online realizate vara aceasta, la care au răspuns 4,6 milioane de persoane, dintre care 84% s-au pronunţat în favoarea abolirii schimbării de oră.
Această constrângere a fost introdusă din motive de economisire a energiei, însă acestea ar fi marginale, potrivit Comisiei, în timp ce schimbările de oră sunt tot mai mult criticate pentru impactul lor negativ asupra sănătăţii.
Ţările din UE sunt în prezent regrupate pe trei fusuri orare diferite: ora Europei de Vest (Irlanda, Portugalia, Marea Britanie), ora Europei Centrale (17 ţări) şi ora Europei de Est (Bulgaria, Cipru, Estonia, Finlanda, Grecia, Letonia, Lituania şi România).",https://www.notabn.ro/comisia-europeana-a-decis-in-privinta-orei-de-vara/,2020-03-06,About The Author
963,963,notabn.ro,"Derby ardelean în Liga Florilor: CSM Bistriţa-HC Zalău, mâine la Sala Polivalentă","de Mihai Sărmășan
CSM Bistrița întâlnește mâine de la ora 18.00 pe teren propriu, HC Zalău.
CSM Bistrița ocupă înaintea acestui meci locul 5 în Liga Florilor cu 32 de puncte (10 victorii, două remize și 6 înfrângeri) în timp ce echipa oaspete e pe locul 6 cu 28 puncte (9 victorii, 1 rezultat de egalitate și 7 înfrângeri), și un meci disputat mai puțin. Amintim faptul că formația din Zalău, a învins sâmbăta trecută, pe teren propriu, formaţia turcă Kastamonu Belediyesi GSK, cu scorul de 29-28 (12-15), în manşa tur din sferturile de finală ale Cupei EHF.
Arbitrii acestei partide vor fi Anton Dragănescu și Adrian Eremia, ambii din Gorj. Observatorul din partea Federației Române de Handbal este Vicea Viorel din București.
Tichetele de acces în sală le puteți achiziționa astăzi între orele 17.30 și 19.00, dar și miercuri ( în ziua meciului), începând cu ora 16.30. Prețul unui bilet este de 10 lei.
Elevii, studenții și pensionarii beneficiază de 50 % reducere, urmând să achite pentru un tichet doar 5 lei. Fiecare persoană își poate achiziționa MAXIM 4 bilete.
Puteți vedea mai jos câteva fotografii de la antrenamentul de ieri al handbalistelor noastre.
sursa foto: facebook CSM Bistrița",https://www.notabn.ro/handbal-feminin-liga-florilor-csm-bistrita-hc-zalau-maine-la-sala-polivalenta/,2020-03-06,About The Author
964,964,notabn.ro,România este pe primul loc în Uniunea Europeană la numărul de mame minore,"Renunță prea devreme la copilărie și devin mame. Este cazul a mii de fete care nasc la vârste tot mai fragede, uneori chiar și la 12 ani. Trăiesc toată viața cu traume fizice și emoționale și doar rareori primesc ajutor. România este pe primul loc în Uniunea Europeană, la numărul de mame minore.
Fetele care devin mame la vârste fragede suferă traume greu de imaginat. Fizic, dar mai ales emoțional, spun medicii.
Vrancea este unul dintre județele care au înregistrat o creștere a numărului de mame minore. Numai anul trecut, la spitalul județean au născut peste 300 de fete cu vârsta până în 18 ani.
Creșterea numărului mamelor minore plasează România pe primul loc în Uniunea Europeană. Peste 18 mii de copii au fost aduși pe lume de mame minore anul trecut, ceea ce înseamna 10% din totalul nou-născuților. Și numărul avorturilor a fost mare. Mai mult de 6 mii de minore și-au întrerupt sarcina.
sursa tvr.ro",https://www.notabn.ro/romania-este-pe-primul-loc-uniunea-europeana-la-numarul-de-mame-minore/,2020-03-06,About The Author
965,965,notabn.ro,Iluzia haiducului eficient,"Furtul nu este tolerat într-o societate normală sau care tinde către normalitate. Nu există scuză pentru a-ți însuși banii publici, banii altora, banii oamenilor! La nivel individual, furtul de nevoie, de foame, a devenit istorie. Nici scenariile bollywoodiene nu au promovat furtul de nevoie, de foame, cum se întâmpla la sfârșitul mileniului trecut. Statul dezvoltă mecanisme transparente pentru a-i ajuta pe cei nevoiași, astfel încât sărăcia extremă și sărăcia sunt reduse, iar decalajele sociale sunt micșorate. Cel puțin așa sună politicile promovate la nivel național și internațional. La nivelul companiilor și al guvernelor s-au introdus criterii de transparență pentru a preveni anumite tipuri clasice de corupție, cum ar fi legiferarea în favoarea unui grup de interese, extragerea de rente și avantaje din instituțiile de stat sau introducerea de bariere discriminatorii.
Ineficiența produce sărăcie
Statul român este al doilea cel mai sărac stat din Uniunea Europeană, ceea ce ar trebui să îl facă și mai preocupat de eficiența cheltuirii banului public. Eficiența guvernării poate fi măsurată și prin calitatea investițiilor. În majoritatea statelor moderne planează suspiciuni de aranjamente financiare colaterale, între partenerii decidenți de la stat și cei privați, care execută lucrările. Lucrările sunt totuși executate, finalizate, iar suspiciunile sunt confirmate sau nu ulterior – aproape că nu mai contează pentru public. Confirmarea suspiciunilor rămâne o distracție oarecare, urmărită un timp scurt în presă.
Noi avem o tradiție recentă a abandonării strategiilor și a destructurării planurilor care nu aparțin aceluiași trib politic. În loc să plătească câte zece studii de fezabilitate greșite pentru zece spitale, guvernanții, oricare ar fi ei, ar trebui să alcătuiască mai bine un studiu bun pe care să-l implementeze. În loc să facă 20 de studii de fezabilitate care vor expira din lipsa resurselor financiare pentru implementare, autoritățile, oricare ar fi ele, ar trebui să investească mai bine într-un singur obiectiv. Achizițiile centralizate pot reduce costurile cu până la 20%, adică ar fi mai mulți bani pentru implementarea proiectelor. Contractul cu Bechtel pentru Autostrada Transilvania, de exemplu, a fost renegociat de multe ori până când prețul s-a înmulțit cu 6! Misterul acestei creșteri spectaculoase a costurilor poate fi descifrat ca studiu de caz, școală, pentru a nu eșua în alte asemenea proiecte. Dacă la început ne revolta creșterea prețului, acum ne revoltă că nu se construiește, indiferent de preț! Cu așteptările reduse la zero, este firesc să ne bucurăm când este refăcut un segment de autostradă care s-a surpat după prima utilizare!",https://www.notabn.ro/iluzia-haiducului-eficient/,2020-03-06,About The Author
966,966,notabn.ro,Joaca de-a salarizarea sau cum să înșeli 1 milion de oameni fără să clipești,"Evoluția proiectului de lege privind salarizarea personalului plătit din fonduri publice și forma finală a legii, adoptată azi de Parlament, reprezintă un eșec major al coaliției de guvernare PSD – ALDE. Consecințele sociale ale Legii sunt grave și vor afecta bunul mers al administrației publice.
După ani de zile în care a pretins că a lucrat la legea salarizării, actuala coaliție majoritară a venit cu o soluție care nu rezolvă problemele ci le agravează prin creșteri procentuale menite să mărească inechitatea, sporuri discriminatorii și iresponsabilitate în cheltuirea banilor publici.
Legea votată azi în Parlament și susținută de Guvern este neunitară, inechitabilă, iresponsabilă, fără fundamentare adecvată, nepredictibilă și înșeală așteptările a peste un milion de salariați din sistemul public.
Legea este neunitară și inechitabilăîntrucât încalcă principiile nediscriminării și egalității, în sensul în care la muncă egală nu există o compensare egală. Nu doar că salariile de bază nu reflectă aceste principii, dar interesele divergente dinăuntrul coaliției de guvernare au dus la apariția unor seturi de sporuri care încalcă orice echitate de remunerare. Două exemple notabile în acest sens:
La nivelul administrației locale au fost desființate grilele de salarizare, fiind propusă o salarizare bazată pe decizia arbitrară a aleșilor locali. În condițiile în care peste trei sferturi din unitățile administrativ teritoriale din România nu își acoperă cheltuielile curente cu venituri curente ci prin transferuri de la bugetul de stat, a lăsa la latitudinea autorității locale stabilirea salariilor înseamnă consacrarea nepotismului, a favoritismelor și a discriminării directe între funcționarii cu acelasi tip de activitate aflați în administratii diferite.
au fost desființate grilele de salarizare, fiind propusă o salarizare bazată pe decizia arbitrară a aleșilor locali. În condițiile în care peste trei sferturi din unitățile administrativ teritoriale din România nu își acoperă cheltuielile curente cu venituri curente ci prin transferuri de la bugetul de stat, a lăsa la latitudinea autorității locale stabilirea salariilor înseamnă consacrarea nepotismului, a favoritismelor și a discriminării directe între funcționarii cu acelasi tip de activitate aflați în administratii diferite. La nivelul administrației centrale au apărut diferențieri între instituții cu rang similar, de exemplu ministere superioare, cu spor de ”complexitate în muncă” de 15% (Muncă, Finanțe, Dezvoltare, Sănătate, Justiție, Mediu) și ministere de rang secund, fără spor, deși nu se poate justifica la nivelul acelorași tipuri de funcții că există o complexitate mai mare sau mai mică a muncii cauzată doar de apartenența instituțională.
Iar prin ultima propunere de a crește cu 25% salariile tuturor bugetarilor de la 1 ianuarie 2018 se renunță complet la orice intenție de echitate, întrucât tot ceea ce se va realiza este o creștere proporțională a inechităților actuale.
Alternativa corectă într-o lege cu adevărat unitară ar fi fost păstrarea în întreaga administrație a coeficienților de ierarhizare și a grilelor de salarizare pe principiul “la muncă egală, plată egală”, fără discriminări instituționale prin sporuri sau alte practici discreționare de remunerare. Singurele sporuri justificate ar fi cele legate obiectiv de condițiile de muncă (e.g. noapte, siguranță), fără a se ajunge în zone complet subiective sau fără sens (e.g. de stres, de antenă, de complexitate) și cele de performanță, pentru stimularea eficienței personalului din sectorul public.
Legea este iresponsabilă și fără fundamentare adecvată, pentru că a plecat din start de la o promisiune de creștere a bugetului dedicat salariilor în sectorul public cu 32 mld lei (creștere cu peste 50% a masei salariale), fără a exista vreo analiză de sustenabilitate bugetară de detaliu și plecând de la o prognoză mult prea optimistă pe termen mediu. În ciuda avertizărilor repetate, Ministrul Muncii a rostogolit un bulgăre de promisiuni de dublare și triplare de salarii care a condus rapid la o propunere legislativă cu un impact suplimentar de peste 53 mld lei.
Optiunea de a transmite legea în Parlament a dus la o escaladare de creșteri suplimentare, fără nici o fundamentare, care pun la grea încercare echilibrele bugetare actuale dar mai ales deficitul public din anii urmatori, în ciuda avertismentelor oficiale primite de la Comisia Europeană.
Mai mult, actualul Ministru al Muncii a ignorat inițiativa fostului guvern de a colecta prin formularul M500 datele salariale ale tuturor angajaților din sectorul public, mergând în orb, fără o evidență clară a salariilor care să permită o simulare detaliată a impactului la nivel individual. Acest fapt denotă o lipsă totală de profesionalism și o ignorare a modului în care trebuie pregătite politici publice de o astfel de anvergură.
Alternativa corectă ar fi fost stabilirea de la început a unui buget sustenabil, bazat pe o modelare economică realistă, în ceea ce priveşte o creștere posibilă a masei salariale. Calculele efectuate de Ministerul de Finanțe arătau la sfârsitul anului trecut că un plafon sustenabil de creștere a masei salariale este de 19,5 mld lei până în anul 2022, concomitent cu păstrarea acestor cheltuieli în ponderea de 7,6% din PIB. Mai mult, finalizarea bazei de date cu toți angajații din sectorul public trebuia să fie o prioritate pentru a putea ca în orice moment să fie explicat în mod transparent impactul legii.
Legea este nepredictibilă și înșeală așteptările a peste un milion de salariați din sistemul public, întrucât demonstrează că românii au fost mințiți încă o dată cu un program de guvernare bazat pe promisiuni electorale nerealiste. Asfel, pe de o parte, se încalcă promisiunea de a crește salariile de la 1 iulie 2017, fiind propusă amânarea creșterilor salariale până la 1 ianuarie 2018. Pe de altă parte, dacă în programul de guvernare votat de electorat se spunea că legea se va implementa până în 2020, actuala propunere are ca dată de finalizare 2022.
Alternativa corectă ar fi fost ca fazarea creșterilor salariale să fie făcută prin raportare la ținta finală de creștere din 2022, astfel încât cei care sunt cei mai rămași în urmă față de echivalențele corecte să poată crește într-un ritm mai alert, iar cei aflați în poziții relative de salarizare mai avantajoase să crească într-un ritm mai lent. În acest mod s-ar fi putut pune accent pe inechități pe tot spectrul de salarizare, fără discriminarea unei familii ocupaționale față de alta și în același timp ar fi avut loc o majorare salarială în medie de 37% pentru toate categoriile de salariați din sistemul public și pe toată durata de implementare a Legii.
Din păcate pentru români, soluția aleasă de coaliția PSD-ALDE pe tema salarizării în sectorul public ignoră proiectul de lege prezentat la sfârșitul anului 2016 de către guvernul Cioloș. Acel proiect îndeplinea cel puțin patru parametri clari – urmărea echitatea și nu dezbinarea, stabilea un prag de 19,5 mld lei și o pondere de 7,6% din PIB – pentru a nu afecta investițiile publice în alte domenii, era bazat pe calcule concrete la nivel de salariat și nu în ultimul rând crea o bază predictibilă de evoluție salarială până în 2022 care asigura o creștere în medie a salariilor din sectorul public cu 37%.
În final, forma și modul în care a fost adoptată Legea salarizării din sectorul public demonstrează incompentența guvernului și a ministrului responsabil de acest proiect, Lia Olguța Vasilescu. Și mai grav este însă că la nici șase luni de la preluarea guvernării, așteptările românilor au fost înșelate de coaliția majoritară PSD – ALDE.
Din păcate, am asistat la un demers politic, realizat în absența unor calcule și analize riguros fundamentate, care riscă să deterioreze stabilitatea bugetului țării în anii următori. Consecințele pe termen lung ale acestui demers vor fi resimțite de toți angajații români atât din sectorul public sau privat dar și de către antreprenorii și investitorii din economia autohtonă.
Departament comunicare Platforma România 100",https://www.notabn.ro/joaca-de-salarizarea-sau-cum-sa-inseli-1-milion-de-oameni-fara-sa-clipesti/,2020-03-06,About The Author
967,967,notabn.ro,"Iacob Brănișteanu: ,,Nimic nu-i întâmplător! Totul pentru partid""","Cunoscutul învățător Iacob Brănișteanu a lansat un atac fără precedent la adresa PSD. Într-o postare pe Facebook, acesta a făcut o radiografie fără perdea a ceea ce a ajuns marele partid:
,,E trist și uluitor să vezi cum un partid de o asemenea anvergură, care până nu de mult avea cele mai multe valori la vârf, a încăput pe mâna unor ticăloșiți fără scrupule, șmecheri de cartier, mincinoși notorii, obraznici fără pereche, tupeiști fără limite, ipocriți, mardeiași, semidocți autosuficienți, penali, parveniți, mediocri absoluți. Destul să enumeri nume ca Dragnea, Nicolicea, Șerban Nicolae, Paul Stănescu, Florin Iordache, Codrin Ștefănescu, Darius Vâlcov (eminența cenușie), fufele Olguța Vasilescu, Gabriela Pandelica Firea, Carmen Dan și câți alți călcători în strachini, supuși fără crâcnire liderului absolut. Firea provoacă tensiuni inutile, din prostie ori din ordin de partid (sau/ și), apoi îi face anarhiști pe protestatari, asemenea lui Ceaușescu în ’89, și amenință cu represalii după legile ei și ale partidului, (C)Iordache mutilează legile justiției după chipul, asemănarea și mai ales dorința penalilor șefi, codul fiscal este făcut praf pentru a acoperi într-un fel minciunile electorale imposibil de onorat și aruncă țara în aer, se aruncă anatema asupra multinaționalelor care nu-și deschid afaceri unde vrea duduia Olguța, cu predilecție în Teleorman, și, ca urmare, șomajul în sud și în părțile Moldovei este vina nesimțirii acestora, care preferă Transilvania, (iar Transilvania asta care vă sta în gât, poate într-o zi o s-o vizitați cu pașapoarte!) și nu generat de impotența guvernanților de a susține investițiile, mai ales în infrastructură. De ultimă ora suntem amenințați cu mitinguri sincronizate ale marelui partid, în fiecare oraș din țară. Vă mai amintiți manifestațiile de susținere a marelui conducător din vremea comunistă? Ei, iată-le renăscute! Doar așa se poate îngropa un partid.
Nu uitați că Ponta a pierdut alegerile prezidențiale din cauza acelei mari adunări populare de pe Arena Națională, atât de asemănătoare cu cele de preamărire a celui mai iubit fiu al patriei, tovarășul Nicolae Ceaușescu! Atunci, ca si acum, a fost ideea genială a lui Dragnea, conducătorului absolut de acum al partidului. Nimic nu-i întâmplător! Totul pentru partid, iar partidul e Dragnea. Trist să vezi partidul acesta prizonierul unui șmecheraș manipulator!”, e mesajul lui Brănișteanu.",https://www.notabn.ro/iacob-branisteanu-nimic-nu-intamplator-totul-pentru-partid/,2020-03-06,About The Author
968,968,notabn.ro,Prim-ministrul Ludovic Orban participă la Conferința internațională de Securitate de la München,"Prim-ministrul Ludovic Orban participă, în perioada 13-16 februarie 2020, la Conferința internațională de Securitate de la München, ajunsă anul acesta la cea de-a 56-a ediție (Munich Security Conference/MSC 2020).
Evenimentul reunește lideri și factori de decizie importanți în materie de securitate și apărare – șefi de stat și de guvern, reprezentanți ai conducerilor organizațiilor internaționale și regionale, inclusiv ai Uniunii Europene și NATO.
În acest context, premierul Ludovic Orban are programate întrevederi cu omologi din mai multe state, precum și cu reprezentanți de vârf ai comunității de afaceri.
Participarea delegației române la Conferința internațională de Securitate de la München reprezintă o oportunitate de a promova profilul României ca stat membru al NATO şi UE, partener strategic al SUA, profund angajat în consolidarea construcției europene și a liantului transatlantic.
În ajunul Conferinței, prim-ministrul Ludovic Orban este invitat de onoare și va susține o alocuțiune în cadrul ”European Dinner”, eveniment organizat de Conferința pentru Europa de la München.
Agenda premierului Ludovic Orban include participarea la dineul de stat oferit de prim-ministrul Landului Bavaria, Markus Söder, precum și susținerea unei intervenții, alături de reprezentanți ai instituțiilor UE și omologi europeni, la un panel pe tema ”Viitorului Uniunii Europene”.
Din delegația care îl însoțește la München pe premierul Ludovic Orban fac parte ministrul afacerilor externe, Bogdan Aurescu, ministrul apărării naționale, Nicolae Ionel Ciucă, consilierul prezidențial pentru securitate națională, Ion Oprișor, alături de ambasadorul României la Berlin, Emil Hurezeanu.
Conferința de la München reprezintă o importantă platformă de dezbateri, cu caracter informal, a temelor majore de pe agenda internațională, circumscrise domeniului securității, precum și un prilej pentru politicienii europeni de a consolida legăturile cu reprezentanți de nivel din SUA, Africa, Asia Centrală, și Orientul Mijlociu.",https://www.notabn.ro/prim-ministrul-ludovic-orban-participa-la-conferinta-internationala-de-securitate-de-la-munchen/,2020-03-06,About The Author
969,969,notabn.ro,"Zilele Clujului 2018 sub cupola ,,Cluj 100""","În perioada 17-20 mai 2018 va avea loc a opta ediție a Zilelor Clujului!!
Zilele Clujului 2018 reprezintă o ediție specială a festivalului dedicat orașului nostru, deoarece tema de anul acesta este Centenarul – Aniversarea a 100 de ani de la Marea Unire!
Pentru a marca împlinirea unui secol de la Marea Unire din 1918, Clujul se prezintă la acest moment unic in istorie prin programul ,,Cluj 100″, care reflectă multiplele dimensiuni ale orașului nostru: de la educație și sport la inovare și cultură. Această cupolă permite o gamă largă de idei și activități ce pot fi reflectate și în programul Zilelor Clujului.
► PIAȚA UNIRII
13:00 Studenții dau culoare Clujului 2.0
21:00 ”Švejk în concert” – spectacol de Ada Milea – Eveniment susținut de EnergoBit
► SALA DE STICLĂ A PRIMĂRIEI CLUJ-NAPOCA
10:00 Conferința ”2018 – Centenarul Unirii României”
Organizatori: Academia Română, Asociația Log, Consiliul Civic Local Cluj, Primăria Cluj-Napoca, UBB
► WONDERLAND RESORT
UE – Asia Gateway 2018 Conferința Internațională a Clusterelor din Transilvania
► CENTRUL CULTURAL ITALIAN
10:00-13:00 și 16:00-20:00 Expoziție de fotografie italiană ”Flash în România”
► FACULTATEA DE LITERE
18:00 La Mandragola
Prezentarea doamnei prof. dr. Milena Montanile de la Universitatea din Salerno Machiavelli comico
► H33 SOCIAL INNOVATION HUB (str. Horea 33)
Celebrating Communities
17:00-19:00 Ce sunt comunitățile?
19:00-22:00 Să ne cunoaștem între noi
VINERI, 18 MAI
► PIAȚA UNIRII
15:00-22:00 Teatru stradal – Compania ”Famous Art” – Eveniment susținut de Vodafone Romania
18:00 Rapsodia Copiilor – Eveniment susținut de NTT Data Romania
Concerte
18:30 Antonia
19:30 Compact B
20:30 The Motans
21:30 Voltaj
22:50 Spectacol proiecție video mapping – cu sprijinul AROBS Transilvania Software, de 20 de ani în Cluj-Napoca
► PIAȚA MUZEULUI
16:00-21:00 Caricaturi la cornet (în fața Casei Matei Corvin)
Concerte
19:00 Two to tango
20:00 Sorina Noroc & Daniela Donică
21:00 Mariș Rareș
22:00 Cobzality
► STR. MIHAIL KOGĂLNICEANU
10:00-22:00 Promenada cărților
Activități:
12:00 Ateliere pentru copii: ‘,,Desenăm, ne jucăm!” / ,,Să ne împrietenim cu păsările Clujului”
Organizator: Societatea Ornitologică Română, Biroul Teritorial Cluj
10:00-22:00 Promenada Multiculturalității
11:00-23:00 Festivalul Culinar Internațional
17:00 Demonstrații culinare ale bucătarilor din orașul înfrățit Suwon, Coreea de Sud
17:20 Demonstrații culinare ale bucătarilor din orașul înfrățit Ungheni, Republica Moldova
10:00-22:00 Târgul meșterilor populari și al comunităților internaționale
Ateliere demonstrative ale meșterilor populari – Asociația Meșterilor Populari Clujeni
11:00-15:00 și 17:00-19:00 Olărit
11:00-15:00 și 17:00-19:00 Pictură pe ceramică
12:00-17:00 Război de țesut
11:00-14:00 și 17:00-19:00 Împletituri
11:00-14:00 și 17:00-19:00 Cusut
12:00-18:00 Tricotat
12:00 Spectacol susținut de grupul de tulnicărese din Câmpeni
11:00 Demonstrații tradiționale meștesugarilor din orașul înfrățit Suwon, Coreea de Sud
11:00 Demonstrații tradiționale ale mestesugarilor din orașul înfrățit Ungheni, Republica Moldova
10:00-22:00 Sesiuni foto inedite „Domni și doamne de altădată”
Organizator: Biblioteca Județeană „Octavian Goga” Cluj
Concerte la scenă
18:00 Folclor: Mariana Sfechiș, Amalia Chiper, Andreea Ciupe, Silviu Popa, Maria Golban Șomlea, Lucia Potra
Acompaniați de Orchestra „Regal Transilvan”
20:00 Armonia Music
21:00 Rock Academy
22:00 The Remakers
► STRADA POTAISSA / ZIDUL CETĂȚII
17:00 Deschiderea Taberei Istorico-Militare și prezentarea detașamentelor de infanterie: român și german – Asociaţia Tradiţii Ostăşeşti
18:00 Deschiderea Taberei Istorice și prezentarea trupelor de reînscenare istorică antice și medievale prezente – Terra Dacica Aeterna, Paladinii de Terra Medies, Armata Neagra a lui Matia Corvin şi Terra Ultrasilvania
19:00 Exemplificări de diverse tehnici și tactici de epocă (tabăra istorico-militară)
20:00 Prezentarea armamentului medieval
► CASINO CENTRUL DE CULTURĂ URBANĂ
18:00 Dans pentru Viață – Zumba pe muzică populară românească cu Andrei Oșanu
Organizator: Asociația ReDescoperă Fericirea
Tango Argentinian
19:00–20:30 Curs de inițiere în tango argentinian cu Compania de Tango Cluj (gratuit)
20:30-21:30 Concert live Illegal Tango
21:30-23:00 Milonga Corazon de Cluj
Organizator: Compania de Tango Cluj
► CINEMATOGRAFUL DACIA (Sala Mare)
11:00 The Boss Baby (2017) – Cine-i şef acasă?
Proiecție de film pentru copii
14:00 The SpongeBob Movie: Sponge Out of Water (2015) – SpongeBob: Aventuri pe uscat
Proiecție de film pentru copii
19:00 ,,O sărbătoare princiară” de Theodor Mazilu – spectacol de teatru / Organizator: Trupa de teatru Teatralia
► CINEMATOGRAFUL ,,DACIA” – ALEEA DE LEGĂTURĂ CU ZONA LA TERENURI
17:00-21:00 Ateliere pentru copii cu Firul Ariadnei
Ateliere pentru liceeni: SexEd
Ateliere de grafitti cu Kero Zen, Raw Cocu și liceeni din cartier
Ateliere pentru cetățeni activi
Organizator: Biblioteca Mobilă & Colectiv A
► CINEMATOGRAFUL MĂRĂȘTI
11:00 Khumba (2013)
Proiecție de film pentru copii
14:30 Aventuri în Zambezia (2012)
Proiecție de film pentru copii
► TURNUL CROITORILOR
10:00-21:00 Serbările Medievale de la Bastionul Croitorilor
11:00 Palatul Fermecat – spectacol de teatru de păpuşi tradiţionale
11:30 Atelier de confecționare de păpuşi tradiţionale
15:00 Armurieri din Toledo
15:10-15:40 Şcoală de scrimă medievală
15:30-17:30 Şcoală de gastronomie medievală
16:00 ‘,,Dreptatea leului” de La Fontaine – spectacol de fabule medievale
17:00 Vernisajul expoziției Aquarelistiri
17:30 ,,Un regat pentru un cal…” – recital de poezie
18:00 Atelier de confecţionare de măşti și costume de carnaval medieval săsesc
19:30 Din cronici vechi – recital de sonete shakespeariene
20:00 Şcoală de dans medieval
► PARCUL CENTRAL ,,SIMION BĂRNUȚIU”
Zona de la intrarea dinspre Opera Maghiară
16:00-23:00 ARTdealul – Activități pentru tineri și adolescenți
16:00 Pictură liberă și Atelier de colorat
17:00 Atelier de origami
17:00 Interacțiune cu animalele (timp de două ore)
17:00 Atelier de modelare cu plastilină
18:00 Magie, teatru de păpuși și mascote
18:00 Tatuaje cu sclipici
21:15 Proiecție de film în aer liber
Zona de aventură
12:00-19:00 Provocare la înălțime alături de Salvamont Salvaspeo
14:00-20:00 Fun Zone powered by AROBS Transilvania Software
Panou escaladă, sumo, tir cu arcul, pod indian, plasă escaladă, turn de lăzi, teren de fotbal gonflabil, caiac-canoe pe lacul Chios, piste minigolf, escape room
Organizator: Outdoor4You
Servicii ale Bibliotecii mobile
17:00 Atelier de confecționat coronițe, cocarde tricolore
18:00 Poveștile Marii Uniri – ora poveștilor pentru cei mici
* Gânduri despre Marea Unire – vizitatorii sunt invitați să scrie câteva gânduri despre Marea Unire
Organizator: Biblioteca Județeană „Octavian Goga” Cluj
Zona Casino
16:00-21:00 Caricaturi la cornet
În spatele Casinoului
16:00-21:30 Program de echitație pentru copii
► BULEVARDUL EROILOR
CivicArt – Cluj 100
12:00 Experiment plastic interactiv stradal – Liceul de Arte Vizuale „Romul Ladea”
16:00-21:00 Caricaturi la cornet
► REACTOR DE CREAȚIE ȘI EXPERIMENT
19:00 Planeta manipulare S01 | #Teendays Sinopsis
► PĂDUREA HOIA BACIU
21:30 The Hoia-Baciu Forest – Truth or Legend? – Proiecție de film în pădure
Parcul Etnografic „Romulus Vuia”
19:00-22:00 Joc de evadare „Escape the haunted forest”
Înscrieri și informații pe pagina de Facebook „The Dungeon” sau la nr. de telefon 0768.247.525 The Dungeon
Strada Alexandru Donici
19:00-22:00 Tur ghidat Pădurea Hoia-Baciu
► TURURI GHIDATE
Legendele Clujului
Plecare la ora 17:00 de la Centrul de Informare Turistică (B-dul Eroilor nr. 6-8)
Cluj-Napoca – The Treasure City (tur ghidat în limba engleză)
Plecare la ora 18:00 de la Centrul de Informare Turistică
Tur ghidat ornitologic în Cimitirul Central
Plecare la ora 13:00 și ora 18:00 de la Promenada cărților de pe Str. Mihail Kogălniceanu
► H33 SOCIAL INNOVATION HUB (str. Horea 33)
17:00-19:00 Prezentare Comunități. Etnii. Cartiere. Meșteșugari. Hobby-uri etc.
Biblioteca Austria „Bernhard Stillfried” – 15 ani la UBB
Eveniment aniversar
19:00 „Chucks” – lectură fragmente, autoarea Cornelia Travnicek
20:00 „Chucks”- proiecție film (în limba germană, cu subtitrare în engleză)
► SALA RADIO
12:00 Aviația României în războiul de reîntregire
Colocviu și expoziție
Organizator: Institutul Francez Cluj-Napoca și Asociaţia Română pentru Propaganda şi Istoria Aeronauticii – filiala Cluj
► BRITISH COUNCIL
9:00-16:00 Concursuri și prezentări ale centrului și ale activității British Council Romania
► SALA POLIVALENTĂ
16:00 Code4Cluj | Hackathon
Organizator: Endava
► CENTRUL CULTURAL ITALIAN
10:00-13:00 și 16:00-20:00 Expoziție de fotografie italiană Flash în România
18:00 Limbajul modei – Conferință
► PALATUL URANIA
18:00 Seară culturală slavă
Expoziție de pictură pe teme rusești
Organizator: Centrul Cultural Rus
► MUZEUL ETNOGRAFIC AL TRANSILVANIEI
10:00-20:00 Expoziție de pictură Ebru
Origami cu coli pictate Ebru
Pictură otomană de tăvițe
Organizator: Institutul de Turcologie și Studii Central-Asiatice și Colegiul Național Emil Racoviță
► CASA VEGA (în incinta Teatrului Național)
19:00 Poveștile centenare ale Clujului: Opera Română și Teatrul Național
► BIBLIOTECA JUDEȚEANĂ ”OCTAVIAN GOGA” (în foaier)
12:00 Scriitori români şi Clujul Marii Uniri
Expoziţie de carte şi conferinţă, în parteneriat cu Uniunea Scriitorilor Filiala Cluj și UBB Cluj
► MUZEUL DE ARTĂ
Beer Hype Festival – bere artizanală, muzică bună, oameni faini
SÂMBĂTĂ, 19 MAI
► PIAȚA UNIRII
10:00-12:00 Zumbathon caritabil WE ARE THE ONE – luptăm pentru viață
Asociația pentru Solidaritate și Empatie „Delia Grădinaru” și Comunitatea instructorilor de Zumba din Cluj Napoca
12:00 Spectacol brazilian cu influențe românești
DeaBanto Events and Entertainment
15:00-22:00 Teatru stradal – Compania ”Famous Art” – Eveniment susținut de Vodafone Romania
16:00 Parada Zilelor Clujului
Seară de muzică clasică – Eveniment susținut de NTT Data Romania
19:00 CLUJ IN THE GROOVE with Bigg Dimm a’Band – Academia de muzică „Gheorghe Dima”
20:00 Corul şi Orchestra Filarmonicii de Stat „Transilvania”
21:30 Gala Operelor Clujene – Opera Națională Română Cluj-Napoca și Opera Maghiară din Cluj
22:45 Spectacol de artificii
► PIAȚA MUZEULUI
11:00 ,,Țara lui Împreună” de Ovidiu Pecican (Teatru de păpuși – Teatrul Puck)
16:00-21:00 Caricaturi la cornet (în fața Casa Matei Corvin)
Concerte
19:00 REV aka Andrei
20:00 IV-IN (Lorand Marton)
21:00 Carkeys
22:00 DJ ZO și Mc Vapor
► STR. MIHAIL KOGĂLNICEANU
10:00 Gașca Prieteniei (adaptare după Clubul lui Mickey)
Fabrica de sentimente Golden Party
10:00-22:00 Promenada cărților
Ateliere pentru copii – ”Desenăm, ne jucăm” / ”Să ne împrietenim cu păsările Clujului”
10:00-22:00 Promenada Multiculturalității
11:00-23:00 Festivalul Culinar Internațional
12:00 Demonstrații culinare ale bucătarilor din orașul înfrățit Suwon, Coreea de Sud
14:00 Demonstrații culinare ale bucătarilor din orașul înfrățit Ungheni, Republica Moldova
15:00-18:00 Concurs Selgros Romania
10:00-22:00 Târgul meșterilor populari și al comunităților internaționale
Ateliere demonstrative ale meșterilor populari
12:00-18:00 Olărit
12:00-18:00 Pictură pe ceramică
11:00-18:00 Război de țesut
11:00-18:00 Împletituri – Cusut
11:00-17:00 Tricotat
Organizator: Asociația Meșterilor Populari Clujeni
11:00 Demonstrații tradiționale meștesugarilor din orașul înfrățit Suwon, Coreea de Sud
11:00 Demonstrații tradiționale ale mestesugarilor din orașul înfrățit Ungheni, Republica Moldova
10:00 – 22:00 Sesiuni foto inedite „Domni și doamne de altădată”
Scenă Kogălniceanu
18:00 Spectacol de cântece şi dansuri ale comunităților moldovene
18:30 Spectacol de cântece şi dansuri ale comunităților latino-americane
19:30 Spectacol de cântece şi dansuri ale comunităților orientale (LADO – filiala Cluj)
20:00 Spectacol de muzică turcească clasică și tradițională (Institutul de Turcologie și Studii Central-Asiatice)
21:00 Voltaj Academy
22:00 The Beat
► STRADA POTAISSA / ZIDUL CETĂȚII
Tabăra Antică
10:00-21:00 Activități specifice în tabăra civilă – ateliere de pielărie, ceramică, țesătorie, fierărie
Activități specifice în tabăra militară – Inspecția trupelor de către legatus legionis, curățare și întreținere echipamente, instrucția recruțiilor, antrenamente cu arcul, sulița
16:00 – De la Napouca la Napoca. Istoria unui oraş ( partea I-a)
19:00 – Lupte de gladiatori
Tabăra Medievală
10:00–21:00 Ateliere de pielărie, ceramică, țesătorie și fierărie; instrucție recruților, tehnici de mânuirea armelor, atelier de confecționare măști
10:00 Trezirea la viață a taberei medievale
12:00 Școala medievală de instrucție a scutierilor
13:00 Muzica și dansurile medievale
14:00 Legenda Judelui Linczig care salvează Clujul de turci
19:30 Turnir medieval
Tabăra Istorico-Militară
10:00-21:00 Activități de reconstituire istorico-militară şi prezentarea diverselor tehnici și tactici de epocă
11:00 Prezentare echipament din anul 1917, anul marilor bătălii Mărășești, Mărăști și Oituz
15:00 Reconstituirea unei bătălii din primul război mondial dintre trupele române şi cele austro-ungare (partea I-a)
18:30 Prezentarea detașamentului de cavalerie
► CASINO CENTRUL DE CULTURĂ URBANĂ
10:00-24:00 Expoziție de trenuri în miniatură
Asociaţia Clubul Feroviar „Crişana”
► CINEMATOGRAFUL DACIA (Sala mare)
11:00 Anotimpurile – Spectacol de teatru pentru copii
Organizator: Asociația AnimaArt
14:00 WALL·E (2008) – Proiecție de film pentru copii
19:00 Im Krieg – Der 1. Weltkrieg in 3D/ Primul Război Mondial în 3D – Film documentar
Organizator: Centrul Cultural German
► CINEMATOGRAFUL MĂRĂȘTI
11:00 Vaiana (2016) – Proiecție de film pentru copii
12:00 Lumea vrăjitorilor – Spectacol de magie
Organizator: Fantasmagia
17:30 Rio (2011) – Proiecție de film pentru copii
► TURNUL CROITORILOR
10:00 – 21:00 Serbările Medievale de la Bastionul Croitorilor
11:00 Ringelspiel – caruselul păpușilor – spectacol de teatru de păpuşi tradiţionale
15:00 Şcoală de dans medieval
15:30 Şcoală de gastronomie medievală
16:00 ,,Nebunul care vinde-nțelepciune” de La Fontaine –
spectacol de fabule medievale
18:00 ,,Spre acel tărâm stingher” – recital de sonete
19:30 Şcoală de dans medieval
20:00 Încheierea celei de-a doua zile a Serbărilor Medievale de la Bastionul Croitorilor
Organizator: Centrul Cultural „Petre Țuțea”
19:00 Schimb de gardă medievală
21:00 Schimb de gardă medievală
23:30 Fire Dreams – spectacol de jonglerii cu focul
21:00–01:00 Noaptea Europeană a Muzeelor în Bastionul Croitorilor
Organizator: Centrul Cultural „Petre Țuțea”
► PARCUL CENTRAL ,,SIMION BĂRNUȚIU” (intrarea de la Opera Maghiară)
ARTdealul – Activități pentru tineri și adolescenți
11:00 Yoga în familie
15:00 Picnic
15:00 Atelier de mindfulness
16:00 Eye Contact Experiment
18:00 ARTdealul Speack Up
20:00 Concerte în aer liber
10:00-18:00 Atelier de gătit sănătos ManagisBio
powered by AROBS Transilvania Software
Organizator: ManagisBio
Servicii ale Bibliotecii mobile
11:00 Concurs de rime dedicat tuturor vârstelor
15:00 Biblioteca Vie: Copilăria de după Marea Unire
16:00 Păpuși tricolore: Atelier de lucru manual pentru întreaga familie
18:00 Poveștile Marii Uniri
*Gânduri despre Marea Unire – vizitatorii sunt invitați să scrie câteva gânduri despre Marea Unire Organizator: Biblioteca Județeană „Octavian Goga” Cluj
10:00 – 20:00 Fun Zone powered by AROBS Transilvania Software
Organizator: Outdoor4U
10:00 – 20:00 Provocare la înălțime alături de Salvamont Salvaspeo
09:00 Mașini retro în Parcul Central – expoziție
Coordonatori: Ucu Bodiceanu, Mihály Dezső
Organizatori: Casa de Cultură a Municipiului Cluj-Napoca, Classic Car Cluj
Foișor Parcul Central
17:00 Muzicanții din Bremen – teatru de păpuși
Organizator: Asociația AnimaArt
10:00 Insecte utile în biomonitorizarea mediului. Apicultură urbană – stup de observație
11:00 Expoziție exotică în terarii: șarpe boa, piton, tarantule, scorpioni
Organizator: USAMV
Zona Casino
11:00-13:00 și 17:00-20:00 Caricaturi la cornet
În spatele Casinoului
10:00-21:00 Program de echitație pentru copii
► BULEVARDUL EROILOR
CivicArt – Cluj 100
12:00 Experiment plastic interactiv stradal
Liceul de Arte Vizuale „Romul Ladea”
12:30 Roda de Capoeira
Asociația Aserom Brazil, condusă de Contramestre Banto Dos Santos
16:00-21:00 Caricaturi la cornet
► PĂDUREA HOIA BACIU
21:30 The Hoia-Baciu Forest – Truth or Legend?
Proiecție de film în pădure
Parcul Etnografic „Romulus Vuia”
18:00-01:00 Expoziție de etnografie romă, târg de meșteșugari
Organizator CCC și Centrul Național de Cultură a Romilor
19:00-22:00 Joc de evadare „Escape the haunted forest”
Înscrieri și informații pe pagina de Facebook „The Dungeon” sau la nr. de telefon 0768.247.525 The Dungeon
►TURURI GHIDATE
Clujul-începuturi
Plecare la ora 11.00 din Piața Muzeului / Organizator Asociația Vechiul Cluj
Povești de dragoste clujene
Plecare la ora 17:00 de la Centrul de Informare Turistică (B-dul Eroilor nr. 6-8)
Cluj-Napoca – The Treasure City (tur ghidat în limba engleză)
Plecare la ora 18:00 de la Centrul de Informare Turistică
Organizator: Cluj Guided Tours
► H33 SOCIAL INNOVATION HUB (str. Horea 33)
12:00-20:00 Târg și petrecere
Activități pentru copii, mâncăruri tradiționale, avanpremieră etape următoare, lounge, degustări
► CENTRUL CULTURAL ITALIAN
10:00-13:00 și 16:00-20:00 Expoziție de fotografie italiană Flash în România
► LA TERENURI – CINEMA DACIA
12:00-18:00 Ateliere pentru copii cu Firul Ariadnei
Aleea terapeutică
Ateliere pentru liceeni: SexEd
Ateliere de peisagistică: grădini verticale
Târg de bunătăți locale
Piața plantelor libere
Mai știm să croșetăm? – Expoziție de mileuri
Jocuri și activități sportive
Aleea de legătură cu Cinema Dacia
17:00-19:30 Ateliere. Expoziții. Prezentări. Dezbateri.
La terenuri
Concerte
20:00-23:00 Open Stage (Ai talent? Hai pe scenă!)
Ansamblul vocal „Zestrea Ardealului”
Hip Hop de Mănăștur: Rone Damasc, Velea, Saturn, Bia Botezatu, Drumul Văii Crețe
► PARCUL CETĂȚUIE
Concerte
14:00-15:30 Aldaris
15:30-17:00 Electroclown
17:00-18:30 Massive Fluo
18.30-19.30 Florin Stefan
19:30-20:30 Hanu cu Braga
20:30-21:30 Infusion
21.30-23:00 Danaga
► STR. IULIU MANIU
21:00 Midnight Snack – eveniment susținut de Vodafone
► SALA POLIVALENTĂ
10:00 Code4Cluj | Hackathon
Organizator: Endava
Platoul pietonal dintre Cluj Arena și Sala Polivalentă
08:00-22:00 World Class Fitness Festival
Organizator: World Class Cluj-Napoca
► STR. GEORGES CLEMENCEAU
16:00-22:00 ArtStreet
Organizator: Fapte și Farmec
► CINEMATOGRAFUL VICTORIA
17:00-18:30 Taikon – film documentar, Suedia 2015
Organizator CCC și Centrul Național de Cultură a Romilor
intrare liberă
► TEATRUL NAȚIONAL (Studio Euphorion)
19:00-21:30 ”Marea rușine” – spectacol de teatru
O producție a Centrului Național de Cultură a Romilor-Romano Kher, Teatrul Excelsior
► REACTOR DE CREAȚIE ȘI EXPERIMENT
19:00 One day | #Teendays Sinopsis
Trupa TheSnoop Baia Mare
► FELEAC
Clujul pedalează – Banca Transilvania Trail Running & UCI MTB Marathon (ediția a VII-a)
► MUZEUL NAȚIONAL DE ISTORIE A TRANSILVANIEI
19:00-24:00 Noaptea muzeelor
► MUZEUL DE ARTĂ
BeerHype Festival – bere artizanală, muzici bune, oameni faini
► GALERIA WINCON (str. Dragalina nr. 93)
Pripyat – vernisaj expoziție / Organizator Photo România
DUMINICĂ, 20 MAI
► PIAȚA UNIRII
15:00-22:00 Teatru stradal – Compania ”Famous Art” – eveniment susținut de Vodafone Romania
13:00 Regal Folcloric
Soliști: Veta Biriș, Marius Ciprian Pop, Mariana Anghel și Adriana Anghel, Maria Dragomiroiu, Laura Lavric, Traian Jurchelea, Ionuț Fulea și Mariana Deac, Cornelia și Lupu Rednic, Furdui Iancu, Cornel Borza, Sava Negrean, Dumitru Fărcaș, Aurel Tămaș
Ansambluri: Grup vocal-instrumental Speranța, Ansamblul Folcloric Armonia Seniorilor, Ansamblul Folcloric Crăișorul, Orchestra Mazel Tov, Ansamblul Folcloric Zurbolo Cluj-Napoca, Ansamblul Folcloric Românașul, Ansamblul Folcloric Tradiții, Ansamblul Folcloric Cimișarii, Ansamblul Folcloric Dor Transilvan, Ansamblul Folcloric Struguraș, Ansamblul Folcloric Mărțișorul
Acompaniază Orchestra ,,Regal Transilvan”
► PIAȚA MUZEULUI
11:00 Croitorașul cel Isteț – Teatru de păpuși / Teatrul PUCK
16:00-21:00 Caricaturi la Cornet (în fața Casa Matei Corvin)
Concerte
19:00 Roje Piano Fantasy
20:00 Swing Electric
21:00 Sound Vectors
22:00 Satellites
► STR. MIHAIL KOGĂLNICEANU
10:00 Aventuri în Regat (adaptare după Frozen)
Organizator: Fabrica de sentimente Golden Party
10:00-22:00 Sesiuni foto inedite „Domni și doamne de altădată”
Organizator: Biblioteca Județeană „Octavian Goga” Cluj
10:00-22:00 Promenada cărților
10:00 Ateliere pentru copii. ”Desenăm, ne jucăm!”
12:00 Ateliere pentru copii ”Să ne împrietenim cu păsările Clujului” / Organizator: Societatea Ornitologică Română, Biroul Teritorial Cluj
17:00 Premierea celor care achiziționează cărți de la Promenada cărților
10:00-22:00 Târgul meșterilor populari și al comunităților internaționale
11:00-16:00 Olărit
11:00-16:00 Pictură pe ceramică
12:00-15:00 Împletituri
Organizator: Asociația Meșterilor Populari Clujeni
11:00 Demonstrații tradiționale ale meștesugarilor din orașul înfrățit Suwon, Coreea de Sud
11:00 Demonstrații tradiționale ale mestesugarilor din orașul înfrățit Ungheni, Republica Moldova
10:00 – 22:00 Promenada Multiculturalității
11:00-23:00 Festivalul Culinar Internațional
12:00 Demonstrații culinare ale bucătarilor din orașul înfrățit Suwon, Coreea de Sud
Scenă Kogălniceanu
18:00-22:30 Seară de folk
Artiști: Cristina Pătrașcu și Duo Mignon, Vlad Vancea, Adriana Andreica și Florin Grec, Ioan Onișor și Alexandra Sidor, Roxana Zăpârțan și Nicu Barna, Magda Puskaș și Rareș Suciu
► STRADA POTAISSA / ZIDUL CETĂȚII
Tabăra Antică
10:00–20:00 Activități specifice în tabăra civilă
12:00 Ritualul de pregătire pentru luptă al armatei Romane
14:00 De la Napouca la Napoca. Istoria unui oraş (partea a II-a)
17:00 Bătălia dintre barbari și romani
Tabăra Medievală
10:00–20:00 Ateliere de pielărie, ceramică, țesătorie, fierărie, instrucție recruților, tehnici de mânuirea armelor
10:00 Trezirea la viață a taberi medievale
13:00 Prezentarea tehnicilor de mânuire a armelor medievale
16:00 Tinereţea haiducului Baba-Novac
18:00 Dansuri medievale
Tabăra Istorico-Militară
10:00–21:00 Activității de reconstituire istorico-militară şi prezentarea diverselor tehnici și tactici de epocă
11:00 Prezentare echipament din perioada anului 1918, anul Marii Uniri
15:00 Reconstituirea unei bătălii din primul război mondial dintre trupele române şi cele austro-ungare (partea a II-a)
► CASINO CENTRUL DE CULTURĂ URBANĂ
10.00-18.00 Expoziție de trenuri în miniatură
Asociaţia Clubul Feroviar „Crişana”
► CINEMATOGRAFUL DACIA
11:00 Trolls (2016) – Trolii – Proiecție de film pentru copii
14:00 Storks (2016) – Berzele – Proiecție de film pentru copii
19:00 Spectacol de teatru
Organizator: Trupa de teatru Teatralia
► CINEMATOGRAFUL MĂRĂȘTI
14:00 Spectacol folcloric dedicat Centenarului Marii Uniri
Organizator: Asociația ”De la lume adunate și-napoi la lume date”
► TURNUL CROITORILOR
Serbările medievale din Bastionul Croitorilor
10:00-21:00 Armurieri din Toledo
10:00-21:00 Vernisajul expoziției Aquarelistiri – lucrări în acuarelă
15:30 Şcoală de gastronomie medievală
18:00 Arta ocolirii – spectacol de fabule medievale
18:30 Şcoală de echitație medievală pe cal de lemn
19:00 Un dor de-a fi la fel cu cel ce speră – recital de sonete
19:30 Şcoală de dans medieval
20:00 Cântecele și dansurile lăutei – concert de lăută renascentistă susținut de Constatin LAZĂR
Organizator: Centrul Cultural „Petre Țuțea”
► PARCUL CENTRAL ‘,,SIMION BĂRNUȚIU” (intrarea de la Opera Maghiară)
10:00-18:00 Atelier de gătit sănătos ManagisBio
powered by AROBS Transilvania Software
Organizator: ManagisBio
10:00-20:00 Fun Zone powered by AROBS Transilvania Software
Organizator: Outdoor4U
10:00-17:00 Provocare la înălțime alături de Salvamont Salvaspeo
12:00-18:00 Ateliere de creație pentru a confecționa păpuși în port tradițional / Organizator: Fabrica de sentimente Golden Party
Servicii ale Bibliotecii mobile
11:00 Recunoașteți personajul
16:00 Clujul de altădată
18:00 Poveștile Marii Uniri
* Gânduri despre Marea Unire – vizitatorii sunt invitați să scrie câteva gânduri despre Marea Unire
Organizator: Biblioteca Județeană „Octavian Goga” Cluj
Intrarea dinspre Aleea Stadion
10:00 Insecte utile în biomonitorizarea mediului. Apicultură urbană
11:00 Expoziție exotică în terarii: șarpe boa, piton, tarantule, scorpioni / Organizator: USAMV
Zona Casino
11:00-13:00 și 17:00-20:00 Caricaturi la cornet
În spatele Casinoului
10:00-19:00 Program de echitație pentru copii
Foișor
16:00 Workshop ,,Prietenii lui Puck” – atelier de creație păpuși
17:00 Invazia marionetelor – moment artistic
Organizator: Teatrul Puck
Asociația Dog Assist
10:00-12:00 Campanie de informare
16:00-19:00 Jocuri și ateliere asistate de câini „Pawsitive Time”
► BULEVARDUL EROILOR
16:00-21:00 Caricaturi la cornet
► REACTOR DE CREAȚIE ȘI EXPERIMENT
19:00 În viitorul apropiat | #Teendays Sinopsis
► SALA POLIVALENTĂ
10:00 Code4Cluj | Hackathon
Organizator: Endava
18.00 Prezentare proiecte Hackathon
Decernarea premiilor
► TURURI GHIDATE
Clujul de ieri și de azi, centenar multicultural
Plecare la ora 17:00 de la Centrul de Informare Turistică (B-dul Eroilor nr. 6-8)
�
Cluj-Napoca – The Treasure City (tur ghidat în limba engleză)
Plecare la ora 18:00 Centrul de Informare Turistică
► LA TERENURI MĂNĂȘTUR
12:00-20:00 Ateliere pentru copii
Jocuri și activități sportive
Prim-ajutor pentru cei mari și cei mici
Eu și prietenul meu, câinele! – Asociația pentru protejarea animalelor NUCA
Să cunoaștem Cercetașii!
17:00-19:00 Masă rotundă cu Vecinii
Risipa alimentară în gospodăria noastră: Discuții și Masă cu vecinii și cu Food Waste Combat
Părinte în cartier, provocări cotidiene: Dezbatere dedicată părinților cu copii mici sau foarte mici
15:00-18:00 Tur sonor și lansarea Ghidului Sonor al Mănășturului
Atelierele pentru liceeni #SPUNECEVREI2 împreună cu artistul Lorand Maxim punct de întâlnire – Cinema Dacia
► PARCUL CETĂȚUIE
Concerte
14:00-15:30 Slim Rocka
15:30-17:00 S-T-Phan
17:00-18:30 Le Minion
18.30-19.30 MedStrings Orchestra
19:30-20:30 Via daca
20:30-21:30 Ansamblul Folcloric Studențesc „Românașul” al Universității Tehnice din Cluj-Napoca
vs Concrete Rockers
21.30-23:00 Jurjak
► CERCUL CULTURAL ITALIAN
10.00-13.00 și 16.00-20.00 Expoziție de fotografie italiană Flash în România
► STR. GEORGES CLEMENCEAU
Art Street
Organizator: Asociația Fapte
► FELEAC
Clujul pedalează – Banca Transilvania Trail Running & UCI MTB Marathon (ediția a VII-a)
—-
Parteneri principali
Bergenbier, Vodafone, Pepsi, NTT DATA, Banca Transilvania, AROBS Transilvania Software, Selgros Romania
Parteneri
Autotransilvania, Avangarde Software, Betfair, Endava, EnergoBit, Gerovital, Hotel Platinia, Napolact, ReWine Bar, Turkish Airlines
Alți parteneri
Beard Brothers, Asociația Fapte,Memo 10, Casino – Centrul de Cultura Urbană, Famous Art, Reactor de creație și experiment, Cluj Guided Tours, Why Not, World Class, Bilancia, Teatrul Național Cluj-Napoca, Opera Națională Română, Asociația ColectivA, Biblioteca Județeană „Octavian Goga”, Aries Transilvania, Casa de Cultură a Municipiului Cluj-Napoca, Appy Aplicatii Mobile, Outdoor4U, Urbannect, APDT, ZAIN, Day 15, Institut Francais, Librariile Humanitas, Teatralia, AnimArt, Teatrul Puck, Muzeul de Artă Cluj-Napoca, British Council, Asociația ReDescoperă Fericirea, Cinema Dacia, Cinema Mărăști, The Dungeon, ARTdealul, Vadiacao Capoeira, iTech Transilvania, Idea Banto, Muzeul Național de Istorie, Asociația Meșterilor Populari Clujeni, Academia Română, Cluj Guided Tour, Abel
Kiado, Byton Music, Casa cărții de știință, Casa de Editura Dokia, Fundația Culturală Carpatica, La Buchiseala,
Editura Renașterea, Revista de cultura Urbană- Orașul, Hoia Baciu Forest, Hoia-Baciu Project, Mystery Cluj, UBB
Cluj-Napoca, Universitas Napocensis, Centre de Reussite Universitaire, Centrul Cultural German, Biblioteca de
Studii latino-americane, Centrul Cultural Italian, Centrul Cultura Coreean, Casa do Brasil, Centrul de limbă și cultura
poloneză, Centrul Cultural Rus, Cluj Center for Indian Studies, Institutul de Turcologie, Universitatea Babeș-Bolyai, Poethree
Parteneri media
LookTV, Realitatea FM, Romania TV, Actual de Cluj, Ardealul de Succes, Clujcapitala.ro, Cluj.com, ClujulCultural.ro, Clujul de Buzunar, Cluj Insider, Cluj Life, Făclia de Cluj, info Trafic, Monitorul, Napoca FM, Napoca News, Impuls Radio FM, Radio România Cluj, Sport Cluj, Știri de Cluj, Ziua Cluj, Transylvania Today",https://www.notabn.ro/zilele-clujului-2018-sub-cupola-cluj-100/,2020-03-06,About The Author
970,970,notabn.ro,Iarnă de poveste în Pasul Tihuța. FOTO,"de Mihai Sărmășan
Peisaje de vis pot fi admirate în aceste zile în zona Pasului Tihuța, trecătoarea dintre Transilvania şi Bucovina.
Situat la altitudinea de 1200 de metri, pasul Tihuța reprezintă o adevarată provocare, chiar și pentru șoferii experimentați. Adrenalina produsă de dificultatea drumului este moderată de peisajele ce par neatinse de mâna omului. Aici, timpul parcă stă în loc și munții îți sunt singurii însoțitori la drum. Priveliștea de basm ce poate fi admirată de aici este una deosebită, de jur împrejur se află munții Bârgău, Rodnei, Călimani și Suhard.
Peisajul montan amintește de zonele rustice din Transilvania, iar îmbinarea celor două ținuturi dă naștere unuia nou, liniștit și asezat, dar totodată vibrant și colorat.
Datorită asezării sale, Pasul Tihuța este locul ideal pentru o vacanță în orice anotimp. Distanța mică între trecătoare și principalele obiective turistice din Transilvania și Moldova, priveliștile de vis și bunătatea oamenilor din zonă sunt principalele atuuri ale stațiunii ce se află la o aruncătură de băț de pasul Tihuța.
foto: Facebook Diana Morar, Florina Dumitrescu.",https://www.notabn.ro/iarna-de-poveste-la-granita-dintre-transilvania-si-bucovina-foto/,2020-03-06,About The Author
971,971,notabn.ro,Ministrul Culturii a prezentat în Comisia de Cultură a Camerei Deputaților proiectele dedicate Centenarului,"Ministrul Culturii, George Ivașcu, este audiat în Comisia de Cultură a Camerei Deputaților în legătură cu gestionarea bugetului destinat evenimentelor organizate cu ocazia Centenarului.
Deputații vor să știe care sunt criteriile de selecție a proiectelor ce vor fi finanțate de la Buget precum și modul în care Ministerul a organizat, până la această dată, desfășurarea manifestărilor dedicate Centenarului Marii Uniri.
Investiții – aici mă refer la case memoriale, reabilitarea lor – 21, turnee – chiar acum se desfășoară turneul teatrelor naționale la Chișinău – 18, concerte- 16, proiecte cinematografice – 9, dintre care două au fost realizate și în fiecare săptămână Televiziunea Română face câte un episod, a prezentat George Ivașcu, ministrul Culturii.
foto: cotidianul.ro",https://www.notabn.ro/ministrul-culturii-a-prezentat-in-comisia-de-cultura-a-camerei-deputatilor-proiectele-dedicate-centenarului/,2020-03-06,About The Author
972,972,notabn.ro,Cred într-o Românie renăscută în jurul valorilor creștine!,"Autor: George Mioc
O mână de troțkiști agresivi, o minoritate bolșevică, vrea să transforme dezbaterea despre referendumul pentru familia de tradițională într-un concurs de insulte și agresiuni. Nu vom intra în jocul lor, care are un singur scop: să divizeze opoziția anti-PSD și să-l ajute pe Liviu Dragnea. Nu vom intra în acest ˝dialog˝, care nu înseamnă decât batjocoră și ură față de o majoritate decentă și creștină.
Democrația, stimați troțkiști, înseamnă că, în limitele Constituției, decide majoritatea, nu o minoritate demonică și foarte nervoasă. Referendumul pentru familia tradițională a trecut de două ori prin filtrul unei Curți Constituționale dominate de comuniști.
Cu o majoritate zdrobitoare, judecătorii CCR au decis că această consultare populară se înscrie în limitele revizuirii legii fundamentale și nu încalcă drepturi și libertăți fundamentale. De acum înainte, democratic este să mergem să votăm, iar cel care va pierde să accepte voința poporului. Cine crede că acest val de agresivitate va avea efectul de a convinge lumea să nu vină la vot sau să voteze împotriva familiei tradiționale, n-a înțeles nimic din victoria președintelui Donald Trump. Dincolo de minoritatea agresivă de pe Facebook, există o majoritate tăcută, dar fermă. Această majoritate se va pronunța prin vot și le va da o lecție dură celor care cred că o pot intimida.
Le spun din nou tuturor celor din tabăra anti-PSD: nu-l lăsați pe Dragnea să câștige de pe urma acestui referendum, prin simplul fapt că a băgat zâzanie în rândul opoziției. Acest referendum va trece, dar țara va rămâne pe mâna Satanei de Teleorman, cu spitale distruse, cu școli care se prăbușesc peste elevi, cu o economie secătuită de pensiile speciale și creșterile excesive de salarii din sectorul bugetar. România tot fără autostrăzi va fi.
Aveți, deci, înțelepciunea să ieșiți din ură și încrâncenare. Lăsați-ne pe cei care avem o credință să ne exprimăm prin vot, fără să ne insultați și amenințați. Gândiți-vă că, a doua zi după referendum, va trebui să ne dăm mâna și să înlăturăm puterea Satanei de Teleorman. Nu vom reuși, dacă suntem divizați. Aceasta nu-i o simplă lozincă, e un fapt: dacă, la alegerile locale, opoziția nu va fi unită împotriva primarilor PSD, aceștia vor câștiga.
Dragi prieteni de dreapta, vom trece cu bine și vom ieși întăriți din această încercare la care ne-a supus Satana de Teleorman. Vom merge la vot, vom consfinți, prin Constituție, valorile creștine ale poporului român și, uniți în jurul acestor valori, vom înlătura puterea bandei de securiști corupți și fără Dumnezeu care au pus mâna pe țară.",https://www.notabn.ro/cred-intr-o-romanie-renascuta-in-jurul-valorilor-crestine/,2020-03-06,About The Author
973,973,notabn.ro,Dan Barna începe o caravană în Europa pentru a se întâlni cu românii din diaspora,"Dan Barna, candidatul Alianţei USR PLUS la Preşedinţia României, va merge în perioada 30 septembrie – 5 octombrie în oraşe din Germania, Italia, Spania, Marea Britanie şi Republica Moldova pentru a se întâlni cu comunităţile de români din diaspora.
Ca viitor Preşedinte al României, obiectivul major al lui Dan Barna este să oprească migraţia românilor şi să influenţeze măsuri guvernamentale care să-i determine pe cei aflaţi în diaspora să se întoarcă acasă.
„Călătoria în Europa vine după 30 de zile în care am făcut înconjurul României pentru a strânge semnăturile necesare înscrierii candidaturii la alegerile prezidenţiale, dar mai ales pentru a discuta cu oamenii despre proiectul meu pentru România. Am întâlnit mii de români cu rude plecate la muncă în străinătate, cei mai mulţi îi văd pe cei dragi o singură dată pe an, la sărbători ori în concediile diasporenilor din luna august. Acum voi merge în oraşele europene cu cele mai mari comunităţi de români pentru a afla direct de la ei motivele care i-ar face să se întoarcă acasă. Plecarea continuă a tinerilor înseamnă pierderea noastră ca naţiune, în calitate de Preşedinte vreau să stopez fenomenul care macină România.”, transmite Dan Barna, candidatul Alianţei USR PLUS la Preşedinţia României.
Dan Barna va fi la Munchen şi Milano pe 30 septembrie, pe 1 octombrie se va întâlni cu comunităţile de români din Roma, pe 2 octombrie va fi în Barcelona şi Madrid, şi pe 3 şi 4 octombrie va fi la Londra, respectiv Chişinău.
Înainte de vizita în Europa, Dan Barna a fost şi în SUA, în perioada 23-27 septembrie, pentru a se întâlni cu comunităţile de români, reprezentanţi ai mediului politic şi de afaceri şi cu experţi în politică externă.",https://www.notabn.ro/dan-barna-incepe-o-caravana-in-europa-pentru-a-se-intalni-cu-romanii-din-diaspora/,2020-03-06,About The Author
974,974,notabn.ro,Profit uriaș pentru Banca Transilvania în semestrul 1,"Banca Transilvania, a doua cea mai mare instituţie de credit după active de pe piaţa locală, a raportat pentru primul semestru (S1) un profit net de 662,7 mil. lei, în creştere cu aproape 34% faţă de aceeaşi perioadă a anului trecut.
Acesta este cel mai bun câştig net raportat de banca din Cluj pentru primul semestru pe parcursul ultimului deceniu, rezultatul fiind influenţat de ascensiunea veniturilor în condiţiile majorării creditării cu 9% faţă de S1/2017 într-un context caracterizat de reluarea trendului de creştere a dobânzilor. Şi ajustarea chel­tuielilor operaţionale a influenţat câştigul băncii, informează zf.ro.
„Creşterea organică şi profita­bi­li­tatea Băncii Transilvania sunt im­pre­sionante şi ştim că de acum în­colo avem o responsabilitate mai mare faţă de clienţi şi economia Ro­mâniei. Suntem pregătiţi să sus­ţinem în continuare compa­ni­ile şi populaţia pentru a-şi finanţa in­vestiţiile şi aspiraţiile. Poziţia noastră pe piaţă, situaţia financiară extrem de solidă şi resursele de care dispunem ne permit să creştem ca business şi să con­tr­ibuim în continuare la dezvoltarea economică a Ro­mâ­niei“, declară Horia Ciorcilă, preşedintele Consi­liului de Administraţie al Băncii Transilvania.",https://www.notabn.ro/profit-urias-pentru-banca-transilvania-in-semestrul-1/,2020-03-06,About The Author
975,975,notabn.ro,"FSLI, avertisment pentru Guvern: Opt probleme majore în educaţie","Federaţia Sindicatelor Libere din Învăţământ va participa luni, 28.08.2017, alături de celelalte federaţii din învăţământ, la o întâlnire cu Premierul Mihai Tudose. În cadrul acestei întâlniri, FSLI va aborda opt probleme majore din învăţământ, printre care:necesitatea elaborării unei noi Legi a educaţiei naţionale, de care avem nevoie pentru a pune capăt bulversărilor din acest sistem şi care să acorde elevului rolul central în ceea ce înseamnă educaţia din România; programele şcolare învechite; subfinanţarea sistemului; nedreptăţile la care sunt supuşi angajaţii din educaţie.
Redăm, mai jos, pe larg, cele opt probleme majore ale educaţiei din România.
Necesitatea adoptării unei noi legi a educației. Conform Programului de Guvernare PSD – ALDE, cea mai aşteptată lege de către elevi, cadre didactice și părinți, este Legea Educației Naționale. Un act normativ realizat cu responsabilitate şi supus dezbaterii publice va rezolva cea mai mare parte a problemelor cu care se confruntă de mai bine de 20 de ani sistemul de educaţie din România. Care este graficul elaborării, dezbaterii publice și adoptării acestei legi?
Programele şcolare sunt învechite şi neadaptate cerinţelor de pe piaţa muncii. Elevii nu sunt pregătiţi să facă faţă provocărilor din plan profesional şi nici măcar pentru a-şi gestiona singuri viaţa. Din cauza programelor, sistemul de educaţie este axat pe partea teoretică, mai puţin practică, iar programul elevilor este sufocant, încetinind dezvoltarea acestora. În opinia noastră, programele şcolare trebuie să fie regândite din temelii; ele trebuie adaptate la cerinţele reale ale pieţei muncii. Când va lua Guvernul României o asemenea decizie, aşteptată cu interes de milioane de elevi, de părinţii acestora, de cadrele didactice, dar şi de mediul economic, care se plânge de slaba pregătire a absolvenţilor de învăţământ?
Subfinanţarea educaţiei plasează şcolile din România într-un alt secol. Lipsa dotărilor în cele mai multe dintre unităţile de învăţământ accentuează şi mai mult starea precară a sistemului de educaţie. Nu este admisibil să existe şcoli care nu au fost reabilitate sau care reprezintă un pericol pentru elevi, pentru că nu au, de exemplu, autorizaţie de funcţionare din partea ISU. Este de neacceptat, de asemenea, ca în multe dintre şcoli să nu existe laboratoare dotate corespunzător, grupurile sanitare să fie aceleaşi de zeci de ani sau banala cretă să fie cumpărată din banii părinţilor!
Banii câştigaţi în instanţă ajung în buzunarele cadrelor didactice, după lungi amânări. Ni se cere respectarea legilor şi a deciziilor din instanţă, dar statul cum tratează această problemă? Conform prevederilor legale, în anul 2017, o parte a salariaţilor din învăţământ ar trebui să primească sumele restante la drepturi salariale, stabilite prin sentinţe judecătoreşti, sume care nu se regăsesc în legea bugetului de stat pentru anul 2017. De asemenea, tot ca urmare a sentinţelor judecătoreşti, personalul didactic trebuie să primească sume care reprezintă dobânzi penalizatoare. Până în acest moment, Ministerul Finanţelor Publice şi Ministerul Educaţiei Naţionale nu au stabilit care este sursa de finanţare a acestor cheltuieli şi cine trebuie să facă aceste plăţi. În medie, fiecare angajat din educaţie ar trebui să recupereze aproximativ 5.000 de lei. În aceste condiţii, solicităm Guvernului României să rezolve în perioada imediat următoare această problemă.
Creșterea salariilor nete în educație va fi de 25% în anul 2018, chiar dacă salariile brute ar urma să fie majorate cu 50%.Începând cu data de 1 ianuarie 2018, urmează să se aplice prevederile Legii nr 153/2017 privind salarizarea personalului plătit din fonduri publice. Conform datelor Ministerului Finanţelor Publice, începând cu aceeaşi dată, se va schimba modul în care vor fi achitate dările către stat ale angajatului. Ceea ce înseamnă, că majorarea cu 50% a salariului brut anunţată pentru anul viitor, la nivelul salariului net nu reprezintă mai mult de 25%.
Modificarea Legii pensiilor. În sistemul de educaţie pensia medie este de sub 1.000 de lei, comparativ cu alte sisteme, unde pensia medie este de peste 3.000 de lei. În unele cazuri aceste pensii “speciale” au ajuns să fie mai mari decât veniturile încasate de angajaţi. Constatăm că există persoane care ies la pensie la 43 de ani, cu o pensie de peste 10.000 de lei, în timp ce pe un profesor, după 43 de ani de muncă, statul român îl “recompensează” cu o pensie de 1.500 de lei, întrucât principiul de calcul este diferit faţă de cel aplicat în cazul altor bugetari. Considerăm că singurul principiu care trebuie să stea la baza calculului pensiilor din România trebuie să fie cel al contributivității la fondul de pensii! Dacă nu, atunci cerem pensii speciale şi pentru profesori!
Calculul incorect al sporurilor. Deși conform G. nr/. 38/2017 salariile de bază s-au majorat, de la data de 1 ianuarie 2017, în medie, cu 15%, calcularea sporurilor, indemnizațiilor prevăzute de art. 3 3 alin. (4) din O.U.G. nr. 57/2015, cu modificările și completările ulterioare, nu se face la salariile de bază majorate de la 1 ianuarie 2017, ci aceste sporuri și indemnizații sunt calculate prin raportare la salariul de bază din luna decembrie 2016, ceea ce conduce la o diminuare a drepturilor salariale care se cuvin personalului didactic. Renunțarea la costul standard per elev. Atâta timp cât determinarea costului standard se face prin hotărâre de guvern, la propunerea Ministerului Educației, în funcție de cuantumul cheltuielilor de personal stabilit de Ministerul Finanțelor Publice pentru salariații din învățământ și aprobat de Parlamentul României, prin Legea bugetului de stat, existența acestui cost standard nu se justifică. Dacă există o lege de salarizare după care sunt plătiți toți angajații dintr-o unitate, indiferent de numărul copiilor/elevilor din acea unitate, ce relevanță mai are acest cost standard pentru stabilirea cheltuielilor necesare cu salariile?
În situaţia în care Guvernul României nu va face efortul de a găsi soluţii la problemele expuse mai sus, Executivul trebuie să ia în calcul faptul că există riscul major să se declașeze un conflict de amploare, în sistemul de învăţământ, în toamna acestui an.
Simion Hancescu, preşedinte FSLI",https://www.notabn.ro/fsli-avertisment-pentru-guvern-opt-probleme-majore-educatie/,2020-03-06,About The Author
976,976,notabn.ro,"Flori și tricolor pentru eroii neamului, la Bistrița","Se apropie Ziua Armatei României, iar militarii, în astfel de momente, nu uită de eroii care au luptat pentru întregirea neamului românesc. Astfel, în 18 octombrie 2019, la Bistrița, în Cimitirul Eroilor din Primul Război Mondial, militari ai Brigăzii 81 Mecanizată Bistrița și elevi ai Colegiului Tehnic Infoel au depus flori și panglici tricolore la căpătâiul celor care și-au dat viața pentru țară.
De asemenea, elevii și militarii au poposit și la mormântul sublocotenentului p.m. Filip Cristian Petru, căzut la datorie în teatrul de operații din Afganistan, la 1 Octombrie 2010, în misiunea ISAF III. La căpătâriul eroului, cei prezenți au ținut un moment de reculegere și au depus buchete de flori în semn de prețuire pentru sacrificiul suprem.
,,Fiecare cruce reprezintă mărturia curajului şi eroismului înaintaşilor noştri, cărora le datorăm libertatea şi ne transmit îndemnul că nici un sacrificiu nu este prea mare când este vorba de interesele ţării, de suveranitatea, independenţa şi integritatea ei” au scris pe Facebook-ul instituției, reprezentanții Brigăzii 81 Mecanizată ,,General Grigore Bălan”.
Potrivit sursei citate anterior, Cimitirul militar al eroilor din municipiul Bistriţa a fost realizat de către preotul militar Oniga Pompei, confesor al garnizoanei Bistriţa, fiind sfinţit la 28 august 1938, de către Episcopul Armatei, generalul de brigadă dr. Partenie Ciopron.
Cinste și onoare eroilor neamului românesc de pretutindeni!!!",https://www.notabn.ro/flori-si-tricolor-pentru-eroii-neamului-la-bistrita/,2020-03-06,About The Author
977,977,notabn.ro,Impresii după două săptămâni de ședere în țară,"Autor: Ciprian Mihali
După două săptămâni de ședere în țară, reiau drumul Occidentului cu impresii contrastante, pe măsura contrastelor României de azi.
Centrele strălucitoare ale orașelor contrastează puternic cu marginile lor scufundate în întuneric sau cu satele amorțite de tăcere. Zăpada căzută blând peste satele maramureșene nu a reușit să scoată copiii din case; poate că unii nici nu mai sunt în palatele acelea reci și goale, ci petrec sărbătorile alături de părinții lor în chirii mizere prin Europa, degustând specialitățile tradiționale cumpărate de la magazinul românesc sau trimise prin curier din țară.
Curățenia din case și perfecționismul gospodinelor e în continuare în opoziție cu dezastrul ecologic de pe râuri și de pe marginile lor. Peste tot administrațiile locale par să facă eforturi pentru a colecta deșeurile, mai ales cele din sticlă și plastic, dar proastele noastre obiceiuri sunt greu de învins în doar două sau trei decenii.
Beteala și jocurile de lumini nu reușesc să ascundă îndeajuns cumplita sărăcie a satelor românești: după trei decenii de dezvoltare, majoritatea dintre ele nu au asfalt decât pe șoseaua care traversează satul, nu au apă, nu au canalizare. Garduri care se dărâmă, fațade scorojite, mașini ruginite, case vechi în paragină și case noi începute și neterminate, mult noroi peste tot, locuitori revenind acasă de sărbători și lăsând la plecare totul pentru un și mai dramatic abandon.
Fragmentele de autostradă, ea însăși deja plină de gropi, întrerup șosele cu adevărat ucigașe: cratere, denivelări, marcaje proaste sau inexistente. Pe drumuri proaste, desigur, șoferi pe măsură, lipsa îngrozitoare de respect, disprețul pentru viața celuilalt și, de fapt, pentru viața celor dragi. O lume de supraviețuitori norocoși.
Un peisaj mediatic abundent și de un nesfârșit prost gust: lipsă cruntă de imaginație în tot ce înseamnă industrie a divertismentului, agresivitate vizuală și sonoră, umor vulgar, vedetism provincial, prostituție politică. Tulburătoare frecvența cu care sunt prezente, mai ales la televiziunile de partid, horoscoapele politice, numerologia și astrologia care legitimează deciziile iubiților noștri conducători. Obsedantă intervenția nutriționiștilor salvând nația de la bulimie dupa foametea ancestrală și repetiția reclamelor la medicamente reglându-ne fiziologia distrusă de calupul precedent de publicitate. Sursă de permanente disonanțe cognitive și afective, televiziunea ne arată un grup de redactori îmbrăcați grotesc, cu rochii mulate peste șunci și costume de piele, dansând vesel pe muzică pseudo-populară, în timp ce o burtieră galbenă ne avertizează că de la ora 21 vom afla de ce în casa cuiva la aceste sărbători miroase a tămâie. Eros și Thanatos în ritmuri amețitoare.
Peste toate, o ofensivă a abundenței afișate, magazine scufundându-se sub oferte, orașe întregi mutate în mall-uri, de unde se cumpără orice și oricât, o bunăstare materială mult visată cu care îi va fi greu oricărei opoziții să lupte în numele dreptății, adevărului și binelui comun. Căci din spatele uriașelor panouri publicitare care îmbracă orașele, nu se mai văd și nu se mai aud suferințele, nedreptățile, abuzurile, sărăcia cruntă, disperarea celor flămânzi, excluși sau despărțiți de cei dragi.
În sfârșit, o imagine a tranziției: cu foarte mulți ani în urmă, să tot fie vreo 25, îmi spuneam că România va deveni cu adevărat europeană atunci când de la ieșirea din Turda spre Aiud vor dispărea traficanții de sticlă (vaze, pahare etc.). Asta nu s-a întâmplat încă. Tarabele improvizate și vânzătorii ambulanți se află acolo prin complicitatea conducerii fabricii, a poliției și a noastră a tuturor. Căci avem de-a face fără îndoială cu produse furate din fabrică și vândute de traficanți pe lângă care mașina poliției trebuie să fi trecut de mii de ori. Nu există nicio lege și nicio morală care să întrerupă această hoție. În acești 25 de ani, probabil că unele modele de sticlărie au dispărut, altele au apărut; doar mentalitatea noastră și bălțile murdare din jur au rămas aceleași.
Ridicarea României, reconstruirea ei, trebuie să înceapă de jos, de la noi. Să nu așteptăm să ne salveze lideri carismatici, mai degrabă periculoși decât salvatori. Puterea e în noi înșine.",https://www.notabn.ro/impresii-dupa-doua-saptamani-de-sedere-in-tara/,2020-03-06,About The Author
978,978,notabn.ro,Mă consider un fiu al Diasporei Românești,"Autor: Mihai Neamţu
Mă consider un fiu al Diasporei Românești care sâmbătă, 10 august, se întoarce acasă. Am trăit, am muncit și am studiat șapte ani în Occident. Cunosc binișor Anglia, Germania și Statele Unite. Mi-am susținut teza de doctorat la Londra și am tremurat în fața profesorilor veniți de la Oxford.
Admir energia antreprenorială a Vestului, arhitectura metropolelor europene, curățenia străzilor, trenurile de mare viteză, vechile monumente, bibliotecile arhipline, muzeele fără egal. În același timp, nu cred că-i just (ori inteligent) să compari o țară est-europeană — subjugată de otomani, ocupată de ruși sau exploatată de austrieci — cu vechile imperii sau puteri coloniale, precum Marea Britanie, Franța sau Germania.",https://www.notabn.ro/ma-consider-un-fiu-al-diasporei-romanesti/,2020-03-06,About The Author
979,979,notabn.ro,Bugetarii câștigă mai bine decât angajații din privat. Cu peste 2.000 de lei lunar,"Angajații la stat câștigă cu peste 2.000 de lei mai mult decât cei din privat, conform datelor INS, CNPP și MFP pe luna septembrie 2018, a precizat pe contul său de Facebook deputatul USR Claudiu Năsui.
„Salariul mediu în întreaga economie a fost de 2.688 lei net (stat și privat). La stat a fost de 4.235 lei net pe lună, pe când în privat a fost de aproximativ 2.218 lei. O diferență de 2.017 lei net. Salariul mediu la stat în luna septembrie a fost deci aproape dublu celui din privat (mai precis este cu 91% mai mare). De ce această diferență? Pe scurt, cu cât este cineva mai aproape de centrii de putere în stat, cu atât i-se întâmplă lucruri mai bune: salarii mai mari, pensii speciale, zile libere mai multe, vouchere de vacanță, zi scurtă vineri, cursuri de „formare continuă” la mare și la munte, etc.
Diferența aceasta enormă o știam deja. S-a scris despre ea și cu ocazia legii salarizării. Doamna Olguța Vasilescu chiar ne dădea și o explicație a acestui lucru. Angajații statului, ne spunea ea, sunt plătiți mai bine pentru că sunt mai bine pregătiți decât restul românilor. Evident că nu este așa, ei sunt doar blindați cu hârtii. Dacă ar fi fost, într-adevăr, mai bine pregătiți, am fi văzut asta atunci când interacționăm cu statul. Am fi văzut ceea ce ei tot numesc „performanță” în funcția publică. Am fi văzut educație de calitate, sistem de sănătate care nu te omoară, kilometri de autostradă și nu doar kilometri de studii de fezabilitate care nu se materializează în nimic. Nu am fi văzut manuale școlare avizate chiar de ministerul educației, dar pline de greșeli ridicole.
Dar mai important decât diferența mare dintre salariul mediu de la stat și cel din privat este cum a evoluat aceasta în ultimii ani. Dacă în ianuarie 2017, când a venit PSD-ALDE la guvernare, salariu mediu în privat era de 1.966 lei și cel de la stat de 3.320 lei, exista deci o diferență de 1.354 lei. Acum, această diferență a crescut la 2.017 lei. Adică însăși diferența între cele două salarii a crescut cu 49%. Foarte mult.
Am văzut cum justifica doamna Vasilescu diferența dintre salarii de acum un an. Dar cum justifică creșterea atât de mare a diferenței? Sunt bugetarii cu atât mai productivi decât restul românilor din economia privată, încât să se justifice această diferență care tot crește?”, scrie pe Facebook deputatul USR Claudiu Năsui.",https://www.notabn.ro/bugetarii-castiga-mai-bine-decat-angajatii-din-privat-cu-peste-2-000-de-lei-lunar/,2020-03-06,About The Author
980,980,notabn.ro,"Povestea Mănăstirii Nicula, cel mai popular loc creștin din Transilvania","Zeci de mii de oameni iau parte, în fiecare an, la cel mai important pelerinaj românesc, cel de la Nicula. Oamenii sunt atrași în micul sat din nordul Transilvaniei de o icoană a Fecioarei Maria cu Pruncul Isus, care are faima că ar fi făcătoare de minuni. Și în acest an, practic, la Nicula, avem două pelerinaje, unul ortodox și unul greco-catolic.
La mănăstirea din deal, liturghia va fi oficiată de mitropolitul ortodox al Clujului, IPS Andrei Andreicuț, alături de un oaspete de seamă, un mitropolit din Africa, care ține de Patriarhia Alexandriei și a toată Africa. Este vorba de IPS Innocentios Byakatonda, mitropolit de Rwanda și Burundi.
În curtea bisericii parohiale din sat, liturghia va fi oficiată de episcopul greco-catolic de Cluj-Gherla, PS Florentin Crihălmeanu. La Nicula s-a petrecut o premieră istorică: PS Florentin Crihălmeanu a adus în procesiune moaștele Fericitului Iuliu Hossu, un adevărat sfânt al închisorilor, beatificat în acest an, alături de ceilalți șase episcopi greco-catolici români morți pentru credință în temnițele comuniste. Beatificarea a avut loc în 2 iunie, pe Câmpul Libertății din Blaj, iar cel care a condus liturghia respectivă a fost chiar Papa Francisc.
Pelerinii vin să se roage pentru a obține mijlocirea Sfintei Fecioare Maria, venerată cu ajutorul unei icoane pictată de preotul Luca din Iclod în 1681 și cumpărată de nobilul Ioan Cupșa, care a dăruit-o bisericii parohiale din satul Nicula. La sfârșitul secolului al XVII-lea, icoana a lăcrimat, potrivit rapoartelor armatei austrice.
Contele Sigismund Kornis, guvernatorul Transilvaniei, a luat icoana și a dus-o în capela de pe domeniul său, însă sătenii din Nicula l-au dat în judecată. Procesul a ajuns pe masa împăratului Leopold I al Sfântului Imperiu Roman de Națiune Germană, care a decis ca icoana să fie așezată la marginea satului, într-o biserică aparte, unde să poată fi venerată de oricine, indiferent de etnie, confesiune religioasă sau statut social.
Tot mai mulți pelerini au început să se strângă la Nicula, în special de Sfânta Marie Mare. În anul 1767, Papa Clement al XIII-lea a acordat indulgență plenară tuturor celor care mergeau în pelerinaj la Nicula de această sărbătoare.
Între 1875 – 1879, episcopii greco-catolici de Gherla au ridicat o nouă biserică, de zid, cu două turnuri, pentru a adăposti icoana. În 1928, Papa Pius al XI-lea a acordat complexului ecleziastic de la Nicula statutul de sanctuar marian, adică un loc de cult de maximă importanță.
În 1936, Iuliu Hossu, primul episcop greco-catolic de Cluj-Gherla, a decis să înființeze o mănăstire, pe care a încredințat-o călugărilor din Ordinul Sfântului Vasile cel Mare. În fiecare an, marele arhiereu binecuvânta mulțimile de zeci de mii credincioși care se strângeau la Nicula de 15 august.
În 1948, când comuniștii au interzis Biserica Română Unită cu Roma, Greco-Catolică, atât ctitorul mănăstirii, Iuliu Hossu, cât și călugării, în frunte cu superiorul mănăstirii, Leon Man, au fost arestați. Unii, precum Iuliu Hossu și Leon Man, au fost martirizați pentru Credință în temnițele comuniste. Mănăstirea a fost luată de comuniști și dată Bisericii Ortodoxe Române.
Icoana a fost luată de tatăl unuia dintre călugări, Vasile Chezan, care a ascuns-o într-un zid, pentru a nu fi profanată. El a dezvăluit locul unde era ascunsă icoana abia pe patul de moarte, în 1964. Icoana a fost găsită și dusă la Cluj, unde a fost așezată în capela Palatul Arhiepiscopiei Ortodoxe a Vadului, Feleacului și Clujului, până la începutul anilor 1990, când a fost supusă unui proces de restaurare mai puțin fericit, apoi a fost readusă la mănăstirea de la Nicula.
După căderea comunismului, greco-catolicii au revendicat mănăstirea, însă ea nu le-a fost retrocedată nici până azi.",https://www.notabn.ro/povestea-manastirii-nicula-cel-mai-popular-loc-crestin-din-transilvania/,2020-03-06,About The Author
981,981,notabn.ro,Domnul Christos vine a doua oară azi nu mâine!,"Autor: Wilhelm Danca
DOMNUL CHRISTOS VINE A DOUA OARĂ AZI NU MÂINE! Acesta a fost mesajul pe care l-am transmis credincioșilor din catedrala sf. Iosif din București prezenți la liturghia de la 12.15. Erau de față mulți tineri și oameni în vârstă, dar și copii mici și bebeluși. Unii dintre aceștia mici scânceau din când în când, foarte frumos, alții mai mărișori se plimbau țanțoși prin fața altarului. Atmosfera a fost caldă, pătrunsă de atenție și evlavie.
Am pornit de la Evanghelia zilei (Mc 13, 23-32), care a trezit ceva fiori și sentimente de spaimă.
Într-adevăr, Cuvântul Domnului din această duminică se referă la cele ce se vor întâmpla la sfârșitul lumii. Soarele se va întuneca. Luna nu va mai străluci. Stelele vor cădea de pe cer. Puterile cerului se vor cutremura. Fiul Omului va veni pe nori cu putere mare și glorie. Îngerii îi vor aduna pe toți aleșii Domnului de la capătul pământului până la capătul cerului.
Dincolo de imaginile ce descriu catastrofele cosmice de la sfârșitul lumii se întrevede apropierea iminentă a venirii Domnului ca Judecător. Această apropiere este urgentă și invită la disponibilitate pe orice om. Semnele care vestesc a doua venire a Domnului sunt la îndemâna oricui vrea să le vadă. Totul este fragil și trecător. Nu putem să calculăm și să planificăm nimic. Nici Fiul Omului nu știe când va avea loc sfârșitul lumii. Mesajul este simplu și puternic. Fiți gata mereu! Fața acestei lumi trece!
Disponibilitatea celor aleși nu înseamnă dezangajare și lipsă de interes pentru viața prezentă. Dimpotrivă. Faptul că au fost aleși de Dumnezeu se manifestă în orizontul unor acțiuni marcate de generozitate, bunătate și atenție față de cei nevoiași. Prin cei aleși Domnul Christos vrea să ajungă să fie cunoscut de toți oamenii.
Cei aleși de Dumnezeu – botezul este un semn al alegerii – au nevoie de discernământ și curaj pentru a rezista la mitul „actualității”. Mode și curente ideologice finanțate și impuse cu forța propun căi alternative de „facere” și „refacere” a omului. Domnul Christos ne arată măsura omului desăvârșit, iar Cuvântul său, care nu trece, rămâne reper pentru „facerea” și „refacerea” omului.",https://www.notabn.ro/domnul-christos-vine-a-doua-oara-azi-nu-maine/,2020-03-06,About The Author
982,982,notabn.ro,Rata anuală a inflaţiei a urcat la 5% în martie 2018,"Rata anuală a inflaţiei a urcat la 5% în martie 2018, de la 4,7% în luna precedentă, pe fondul scumpirii mărfurilor nealimentare cu 6,57%, a celor alimentare cu 4,01% şi a serviciilor cu 2,9%.
,,Rata medie a inflaţiei în ultimele 12 luni (aprilie 2017 – martie 2018) faţă de precedentele 12 luni (aprilie 2016 – martie 2017), calculată pe baza IPC, este 2,5%.
Determinată pe baza IAPC, rata medie este 1,9%”, anunţă INS.
În luna februarie a acestui an, Banca Naţională a României (BNR) a revizuit în creştere la 3,5%, de la 3,2%, prognoza de inflaţie pentru finalul acestui an.",https://www.notabn.ro/rata-anuala-a-inflatiei-a-urcat-la-5-in-martie-2018/,2020-03-06,About The Author
983,983,notabn.ro,"Guvernul Orban: Alocaţiile copiilor se dublează de la 1 august, după rectificarea bugetară","Guvernul va aproba, în şedinţa de joi, o ordonanţă de urgenţă pentru prorogarea termenului de intrare în vigoare a legii care prevede dublarea alocaţiilor de stat pentru copii până la 1 august. ”Vom creşte alocaţiile cu siguranţă la rectificarea bugetară”, a spus premierul.
Introducerea ordonanţei de urgenţă a fost introdusă pe ordinea de zi suplimentară la solicitarea ministrului Muncii, Violeta Alexandru, care a precizat că legea a fost aprobată ulterior promulgării bugetului de stat pe 2020 şi nu sunt prevăzute resurse financiare.
”Propunerea e de a introduce ordonanţa de urgenţă pe ordinea de zi cu propunerea ca termenul să se proroge până la 1 august”, a mai spus Alexandru.
”Pentru a face lumină trebuie să spunem câteva lucruri foarte simple. Din 2008 creşterile alocaţiilor au fost realizate la iniţiativa PNL. Apariţia intempestivă acestui proiect ne-a creat o problemă foarte mare. Aici trebuie să ştiţi că efortul bugetar necesar pentru a a susţine o nouă dublare este de peste 6 miliarde, asta în condiţiile în care bugetul trebuie să facă faţă creşterilor pensiilor şi salariilor conform legilor aflate în vigoare. Sigur că ne dorim şi vom creşte alocaţiile. Practic, noi şi dacă am vrea, nu putem să facem acest lucru, pentru că intrarea în vigoare e ulterioară întrării în viogoare a bugetului. Avem posibilitatea de a face rectificarea bugetară numai după data de 1 iulie. Este imposibil de aplicat acum acest proiect de lege care poartă marca demagogiei şi populismului specifică PSD. Aprob introducerea pe ordinea de zi. Vom creşte alocaţiile cu siguranţă la rectificarea bugetară”, a spus, la rândul său, premierul Ludovic Orban.",https://www.notabn.ro/guvernul-orban-alocatiile-copiilor-se-dubleaza-de-la-1-august-dupa-rectificarea-bugetara/,2020-03-06,About The Author
984,984,notabn.ro,"PNL ar câștiga 47,4% din voturi la parlamentare, Pro România se prăbușește","Un sondaj IMAS realizat la comanda Europa FM arată că PNL conduce detașat în sondaje. Dacă duminica viitoare ar fi alegeri parlamentare 47,4% dintre români care ar merge la vot i-ar vota pe liberali.
PSD ar fi votat de 20,6% de români, cu două procente în plus față de ultima lună a anului trecut.
Cu un procent a crescut și USR, care în ianuarie a fost preferat de 12,4% dintre respondenții IMAS. Împreună, USR și PLUS ar obține 15,8 la sută din voturi.
UDMR este cotat cu 4,7% dintre opțiuni, în scădere cu 0,3%, PMP cu 1,8%, în minus cu 1,2% față de decembrie. ALDE are 3,2% în sondajul IMAS.
Cea mai mare scădere față de luna decembrie o înregistrează Pro România, partidul condus de Victor Ponta având o cotă electorală de 3,8%, față de 6,4% în decembrie.
Interviurile au fost realizate prin telefon, utilizând metoda CATI. Pentru acest studiu au fost intervievate 1007 persoane cu vârste de 18 ani și peste. Perioada de realizare a interviurilor a fost 13 – 31 ianuarie 2020. Eroarea de eşantionare este ± 3.1%.",https://www.notabn.ro/pnl-ar-castiga-474-din-voturi-la-parlamentare-pro-romania-se-prabuseste/,2020-03-06,About The Author
985,985,notabn.ro,"Oficial. TAGRO, tractorul românesc, pus în vânzare","Tagro, noul și singurul tractor românesc, realizat în urma unei investiții a firmei IRUM Reghin de peste 4 milioane de euro, a fost scos la vânzare în această lună.
Prețul pentru modelele cu motorizare de 86 CP și 95 CP este de 34.500 euro + TVA, respectiv 34.750 de euro + TVA.
Conform producătorului, modelul cu motorizare de 102 CP va fi scos la vânzare cu suma de 34.950 euro + TVA.
Tagro a primit omologarea europeană RAR în aprilie 2019, când a început și producția de serie.
Conform strategiei producătorului IRUM, în acest an vor fi fabricate şi scoase la vânzare 200 de tractoare, în 2020 se estimează producția și comercializarea a 300 de unități Tagro, iar în 2021 firma reghineană și-a propus să producă și să scoată la vânzare 500 de tractoare Tagro.
Conform ofertei de vânzare, tractorul pus în vânzare are transmisie mecanică cu 12 viteze și inversor, cu posibilitate de cuplare 4 x4, este dotat cu aer condiționat automat și ventilație cu sistem de filtrare a aerului, geam spate cu degivrare și scaun operator pneumatic cu încălzire.
Producătorul oferă o garanție a motorului de 2 ani (sau 1.500 de ore de funcționare) și o garanție a tractorului de 2 ani (sau 1.000 de ore de funcționare).
Tagro, primul tractor produs în România după o pauză de 10 ani, a fost realizat în Centrul de Cercetare și Dezvoltare pentru Utilaje Agricole și Forestiere – IFOR Reghin.",https://www.notabn.ro/oficial-tagro-tractorul-romanesc-pus-in-vanzare/,2020-03-06,About The Author
986,986,notabn.ro,Președintele a decis,"Președintele Klaus Iohannis a susținut o scurtă declarație de presă pentru a anunța noul premier desemnat. Astfel, președintele a arătat că mai dă o șansă PSD.
,,Am ascultat vocea partidelor politice. Am ascultat argumentele și opiniile cetățenilor simpli. Am urmărit întreaga dezbatere pe această temă. Decizia mea trebuie să fie conformă cu Constituția și aici argumentul cel mai puternic este aritmetica parlamentară. Este clar. PSD-ul dispune de o majoritate. Cântărind toate argumentele, ținând cont de tot ce se întâmplă, am decis să dau PSD-ul încă o șansă și să o desemnez pe doamna Dăncilă prim ministru”.",https://www.notabn.ro/presedintele-a-decis/,2020-03-06,About The Author
987,987,notabn.ro,Directorul General al Loteriei Române a fost revocat din funcţie,"„Astazi, 26 iulie 2017, Consiliul de Administratie al C.N. Loteria Romana S.A., in temeiul responsabilitatilor si atributiilor legale, a decis in unanimitate revocarea din functia de Director General a domnului Cezar – Marius Pantea. Pana la numirea unui nou Director General de catre Consiliul de Administratie al C.N. Loteria Romana S.A., interimatul va fi asigurat de catre domnul Danut Sporea, Director Economic.”",https://www.notabn.ro/directorul-general-al-loteriei-romane-fost-revocat-din-functie/,2020-03-06,About The Author
988,988,notabn.ro,Întrevedere a prim-ministrului Mihai Tudose cu membrii Coaliției Naționale pentru Modernizarea României,"Prim-ministrul Mihai Tudose a avut astăzi o întâlnire, la Palatul Victoria, cu membrii Coaliției Naționale pentru Modernizarea României. S-a stabilit, cu acest prilej, ca astfel de întâlniri să aibă loc periodic, pe subiectele majore de interes public, sau ori de câte ori este nevoie, pe aspecte punctuale, la nivel de grupuri de lucru.
,,Susțin continuarea acestui dialog, pentru a găsi împreună soluțiile cele mai bune la problemele pe care ni le semnalați, dar și mijloacele de implementare”, a declarat premierul Mihai Tudose.
Principalele subiecte discutate la întâlnirea de astăzi de la Palatul Victoria au fost legate de aplicarea noilor prevederi ale legii salarizării în sectorul bugetar, cu accent pe aplicarea ei în domeniul învățământului preuniversitar și universitar, precum și problema pensiilor speciale militare și efectele măsurilor anunțate de Guvern în acest domeniu. Alte subiecte discutate pe larg au vizat domeniul transporturilor și al infrastructurii rutiere și feroviare, principalul aspect analizat fiind legat de modificările care pot fi aduse legislației în domeniul achizițiilor publice și care ar putea debloca proiectele majore de infrastructură afectate de contestarea licitațiilor.
La întâlnirea premierului Mihai Tudose cu membrii Coaliției Naționale pentru Modernizarea României au participat, de asemenea, viceprim-ministrul Ion-Marcel Ciolacu, ministrul Muncii și Justiției Sociale, Lia-Olguța Vasilescu, ministrul Educației Naționale, Liviu Pop, ministrul Transporturilor, Răzvan Cuc, ministrul pentru Mediul de Afaceri, Comerț și Antreprenoriat, Ilan Laufer, ministrul Culturii și Identității Naționale, Lucian Romașcanu, ministrul delegat pentru fonduri europene, Rovana Plumb.
Biroul de presă al Guvernului",https://www.notabn.ro/intrevedere-prim-ministrului-mihai-tudose-cu-membrii-coalitiei-nationale-pentru-modernizarea-romaniei/,2020-03-06,About The Author
989,989,notabn.ro,Astăzi începe Festivalul „Sighișoara medievală”. Programul complet,"Vineri, 28 iulie 2017
Centrul municipiului – Cetatea medievală
17:00 – 18:00 – Parada de deschidere la care participă artiștii și trupele
Piața Cetății – scena principală
18:00 – 19:00 – Prezentare de arme specifice perioadei medievale, cu scurte lupte demonstrative cu fiecare armă în parte și combinații de arme – Palladinii de Terra Medieș
19:00 – 20:00 – Lupte medievale în cadrul unor scenete şi legende medievale – Ordinul Cavalerilor de Mediaș
20:00 – 20:35 – concert muzică medievală Truverii
20:35 – 21:10 – concert muzică medievală Cimpoierii de Transilvania
21:10 – 22:00 – Interactiv cu publicul – lecţii de duel, dans, probe de îndemânare şi surprize – Palladinii de Terra Medieș
22:00 – 23:00 – Concert de muzică folk – Ducu Bertzi & friends
Piața Rățuștelor – secțiunea pentru copii
18:00 – 20:00 – Campionat de joc prin joacă (jocuri medievale) – Hocus Pocus
20:00 – 21:00 – Bombonica – Hocus Pocus
Piața Rățuștelor – atelier interactiv pentru copii
18:00 – 18:45 – Atelier de creație (handmade)
18:45 – 19:30 – Atelier de teatru
19:30 – 20:15 – Atelier de pantomime
20:15 – 21:00 – Atelier de magie
Piațeta Școlii de muzică – atelier de dansuri medievale
18:00 – 22:00 – Dansuri medievale – Ordinul Cavalerilor de Mediaș
Piața Muzeului – Teatru stradal, Concerte de muzică medievală, reprezentații ad-hoc
18:00- 18:45 – Spectacol de teatru stradal ,,Nu puneți dragostea la încercare” – – trupa Hocus Pocus
18:45 – 19:55 – Prezentare dansuri – dansuri tematice – Palladinii de Terra Medieș
19:55 – 21:00 – reprezentații ad-hoc – Lupte medievale în cadrul unor scenete – Ordinul Cavalerilor de Mediaș
21:00 – 22:00 – Spectacol de improvizație – trupa Punct
Zona Biserica Mănăstirii – Tabere de cavaleri
18:00 – 22:00 – Tabără medievală cu un decor specific: expoziţie de arme, (spade, topoare de lupta, topoare de execuție, halebarde, lance, sulițe, bice de luptă, buzdugane), corturi medievale – confecționate manual, cămăși de zale confecționate manual, scuturi, platoșe, mănuși, etc – Paladinii de Terra Medieș
18:00 – 22:00 – tabără cu decor specific, foișor de luptă, cu momente de animație tematică, steaguri, scuturi, arme – Ordinul Cavalerilor de Mediaș
Zona Biserica Mănăstirii – Ateliere de meșteșugari
18:00 – 22:00 – demonstrații meșter olar Mitroi Ion și Mitroi Ana
Atelier de meșteșuguri Calfele Sibiu – atelier de fierărit, atelier de prelucrare a lemnului și atelier de pietrar;
18:00 – 22:00 – Atelier de pictură pe basorelief (+expoziție basoreliefuri) – Asociația Noua Acropolă
Expoziție foto cu imagini din primele ediții ale Festivalului Sighișoara Medievală
Aleea Cetății – zona Primăriei – Atelier de tras cu arcul
18:00 – 22:00 – Atelier de tras cu arcul – Paladiniii de Terra Medieș
Sala Sander
19.00 – Goyart International – Gorgonio Sanjuan, Spania – Expoziția internațională de pictură „Cultură și comunicarea prin artă”
20.00 – Corul „Brande Folkekor”, Danemarca – Concert
Sâmbătă, 29 iulie 2017
Piața Cetății – scena principală
10:00 – 11: 00 – Prezentarea perioadei (secolele IX-XIII) – Paladinii de Terra Medieș
11:00 – 12:00 – Prezentarea costumaţiei – Paladinii de Terra Medieș
12:00 – 13:00 – Prezentare dansuri – dansuri tematice – Paladinii de Terra Medieș
13:00 – 14:00 – Şcoala de instrucţie – mânuirea diferitelor arme de luptă. – Paladinii de Terra Medieș
16:00 – 17:00 – Prezentare de arme specifice perioadei medievale cu scurte lupte demonstrative cu fiecare armă în parte și combinații de arme – Paladinii de Terra Medieș
17:00- 18:00 – Dansuri medievale – Ordinul Cavalerilor de Mediaș
19:00 – 19:45 – Concert de muzică medievală Truverii 15 ani Peregrinatio: povești de călătorie, muzici si dansuri ale muzicanților călători prin Europa secolelor XII – XIX
20:05 – 20:50 – Concert de muzică medievală Truverii 15 ani Peregrinatio: povești de călătorie, muzici și dansuri ale muzicanților călători prin Europa secolelor XII – XIX
21:10 – 21:55 – Concert de muzică medievală Truverii 15 ani Peregrinatio: povesti de calatorie, muzici si dansuri ale muzicanților călători prin Europa secolelor XII – XIX
22:00 – 23:00 – Concert folk – trupa Coco
Piața Rățuștelor – secțiunea pentru copii
10:00 – 12:00 – Face Painting – Hocus Pocus
12:00 – 14:00 – Campionat de joc prin joacă (jocuri medievale) – Hocus Pocus
16:00 – 16:45 – Baloane Uriașe de săpun – Hocus Pocus
16:45 – 17:30 – Statuia Alba – Hocus Pocus
17:30 – 18:15 – Bombonica – Hocus Pocus
18:15 – 19:00 – Statuia Levitatoare – Hocus Pocus
17:30 – 19:00 – Teatru de păpuși ,,Vrăjitorul din Oz” – Asociația Noua Acropolă
19:00 – 21:00 – Statui cu specific medieval – Hocus Pocus
Piața Rățuștelor – atelier interactiv pentru copii
10:00 – 14:00 – Face Painting
16:00 – 18:00 – Campionat de joc prin joacă (jocuri medievale)
18:00 – 18:45 – Atelier de creație (handmade)
18:45 – 19:30 – Atelier de teatru
19:30 – 20:15 – Atelier de pantomime
20:15 – 21:00 – Atelier de magie
Piațeta Școlii de muzică – atelier de dansuri medievale
10:00 – 14:00 – Dansuri medievale – Palladinii de Terra Medieș
16:00 – 23:00 – Dansuri medievale – Ordinul Cavalerilor de Mediaș
Piața Muzeului – Teatru stradal, Concerte de muzică medievală, reprezentații ad-hoc
10:00 – 14:00 – reprezentații ad-hoc Lupte medievale în cadrul unor scenete – Ordinul Cavalerilor de Mediaș
16:00 – 17:00 – Spectacol de teatru stradal ,,Nu puneți dragostea la încercare” – Trupa Hocus Pocus
17:00 – 20:00 – Spectacol de improvizație – Teatrul Punct
20:00 – 22:00 – Interactiv cu publicul – lecţii de duel, dans, probe de îndemânare şi surprize. – Paladinii de Terra Medieș
22:00 – 23:00 – Lupte medievale în cadrul unor scenete şi legende medievale – Ordinul Cavalerilor de Mediaș
Biserica Mănăstirii – Concerte de muzică medievală, recitări de poezie medievală
17:00 – 18:00 – recitări de poezie medievală – Noua Acropolă
18:00 – 19:00 – concert muzică medievală – lăută și alte instrumente cu corzi, Nicolae Szekely
Biserica Romano- Catolică – Concerte de muzica medievala, recitari de poezie medievala
17:00 – 18:00 – concert de muzică medievală – lăută, Cristi Lazăr
18:00 – 19:00 – recitări de poezie medievală, Cosmin Șofron
Sala mare de festivități a municipiului Sighișoara – Conferințe
10:00-13:00
Liviu Cîmpeanu, cercetător, Academia Română, de cercetări socio – umane Sibiu – ” Matthias Corvinus, Rex Hungariae” Nicolae Tescula, Muzeul de Istorie Sighișoara
” Lege și fărădelege în Sighișoara medievală”
Zona Biserica Mănăstirii – Tabere de cavaleri
10:00 – 14:00, 16:00 – 22:00 – tabără medievală cu un decor specific: expoziţie de arme (spade, topoare de luptă, topoare de execuție, halebarde, lance, sulițe, bice de luptă, buzdugane), corturi medievale – confecționate manual, cămăși de zale, scuturi, platose, manusi, etc – Paladinii de Terra Medieș
10:00 – 14:00, 16:00 – 22:00 – tabără cu decor specific, foișor de luptă, cu momente de animație tematică, steaguri, scuturi, arme – Ordinul Cavalerilor de Mediaș
Zona Biserica Mănăstirii – Ateliere de meșteșugari
18:00 – 22:00 – demonstrații meșter olar Mitroi Ion și Mitroi Ana
Atelier de meșteșuguri Calfele Sibiu (fierărit, dulgherit)
18:00 – 22:00 – Caligrafie Kanji, Atelier de pictură pe basorelief, atelier de realizare și prelucrare a unui basorelief (+expoziție basoreliefuri) – Asociația Noua Acropolă
Expoziție foto cu imagini din primele ediții ale Festivalului Sighișoara Medievală
Aleea Cetății – zona Primăriei – Atelier de tras cu arcul
18:00 – 22:00 – Atelier de tras cu arcul – Palladinii de Terra Medieș
Sala Sander
10:00 – 20:00 – Goyart International – Gorgonio Sanjuan, Spania – Expoziția internațională de pictură „Cultura și comunicarea prin artă”.
Duminică, 30 iulie 2017
Piața Cetății – scena principală
10:00 – 11: 00 – Prezentarea perioadei (secolele IX-XIII) – Paladinii de Terra Medies
11:00 – 12:00 – Prezentarea costumaţiei – Paladinii de Terra Medies
12:00 – 13:00 – Prezentare dansuri – dansuri tematice – Ordinul Cavalerilor de Mediaș
13:00 – 14:00 – Şcoala de instrucţie – mânuirea diferitelor arme de luptă. – Paladinii de Terra Medies
16:00 – 17:00 – Prezentare de arme specifice perioadei medievale cu scurte lupte demonstrative cu fiecare armă în parte și combinații de arme – Paladinii de Terra Medies
17:00 – 18:00 – Dansuri medievale, mânuire arme, etc – Ordinul Cavalerilor de Mediaș
18:00 – 18:50 – concert Huniadi Cantores
19:00 – 19:50 – concert TRUVERII
20:00 – 20:50 – concert Cimpoierii de Transilvania
21:00 – 22:00 – piesa de Teatru muzical ,,Legenda Salvarii Urbei de către Angelina” – Trupa Hocus Pocus
22:00 – 23:00 – Concert folk – Trupa Conexiuni
23:00 – încheiere festival – mapping pe Casa cu Cerb din Piața Cetății
Piața Rățuștelor – secțiunea pentru copii
10:00 – 12:00 – Face Painting – Hocus Pocus
12:00 – 14:00 – Campionat de joc prin joacă (jocuri medievale) – Hocus Pocus
16:00 – 16:45 – Baloane Uriase de sapun – Hocus Pocus
16:45 – 17:30 – Statuia Alba – Hocus Pocus
17:30 – 18:15 – Bombonica – Hocus Pocus
18:15 – 19:00 – Statuia Levitatoare – Hocus Pocus
19:00 – 21:00 – Statui cu specific medieval – Hocus Pocus
Piața Rățuștelor – atelier interactiv pentru copii
10:00 – 14:00 – Face Painting
16:00 – 18:00 – Campionat de joc prin joaca (jocuri medievale)
18:00 – 18:45 – Atelier de creatie (hand made)
18:45 – 19:30 – Atelier de teatru
19:30 – 20:15 – Atelier de pantomime
20:15 – 21:00 – Atelier de magie
Piațeta Școlii de muzică – atelier de dansuri medieval
10:00 – 14:00 – Dansuri medievale – Palladinii de Terra Medieș
16:00 – 23:00 – Dansuri medievale – Ordinul Cavalerilor de Mediaș
Piața Muzeului – Teatru stradal, Concerte de muzică medievală, reprezentații ad-hoc
10:00 – 14:00 – reprezentații ad-hoc Lupte medievale în cadrul unor scenete – Ordinul Cavalerilor de Mediaș
16:00 – 17:00 – Spectacol de teatru stradal ,,Nu puneți dragostea la încercare” – Trupa Hocus Pocus
17:00 – 20:00 – Spectacol de improvizație – Teatrul Punct
20:00 – 21:00 – Momentele de povestire a istoriei perioadei medievale de către Toboșarul Cetății și trupa lui
21:00 – 23:00 – Interactiv cu publicul – lecţii de duel, dans, probe de îndemânare şi surprize – Cavalerii Paladinii de Terra Medieș
Biserica Mănăstirii – Concerte de muzică medievală, recitări de poezie medievală
17:00 – 18:00 – recitări de poezie medievală – Cosmin Șofron
18:00 – 19:00 – concert muzică medievală lăută Cristi Lazăr
Biserica Romano- Catolică – Concerte de muzică medievală, recitări de poezie medievală
17:00 – 18:00 – concert de muzică medievală – lăută și alte instrumente cu corzi, Nicolae Szekely
18:00 – 19:00 – recitări de poezie medievală, Noua Acropolă
Sala mare de festivități a municipiului Sighișoara – Conferințe
10:00-13:00 – Arhg. Ioan F. Pascu, ,,Un oraș, mai multe fețe! Geneză locală, spații publice, segregări și solidarități urbane în Centrul istoric Sighișoara”
Zona Biserica Mănăstirii – Tabere de cavaleri
10:00 – 14:00, 16:00 – 22:00 – Tabără medievală cu un decor specific: expoziţie de arme, (spade, topoare de luptă, topoare de execuție, halebarde, lance, sulițe, bice de luptă, buzdugane), corturi medievale – confecționate manual, cămăși de zale confecționate manual, scuturi, platoșe, mănuși, etc – Paladinii de Terra Medieș
10:00 – 14:00, 16:00 – 22:00 – tabara cu decor specific, foișor de luptă, animație tematică, steaguri, scuturi, arme – Ordinul Cavalerilor de Mediaș
Zona Biserica Mănăstirii – Ateliere de meșteșugari
18:00 – 22:00 – demonstrații meșter olar Mitroi Ion și Mitroi Ana
Atelier de meșteșuguri Calfele Sibiu (fierărit, dulgherit)
18:00 – 22:00 – Atelier de fabricare manuală a hârtiei, Atelier de filozofie aplicată, Atelier de percuție și ritmuri (+expoziție basoreliefuri)
Expoziție foto cu imagini din primele ediții ale Festivalului Sighișoara Medievală
Aleea Cetății – zona Primăriei – Atelier de tras cu arcul
10:00 – 14:00 – Atelier de tras cu arcul – Ordinul Cavalerilor de Mediaș
18:00 – 22:00 – Atelier de tras cu arcul – Palladinii de Terra Mediaș
Sala Sander
10:00 – 20:00 – Goyart International – Gorgonio Sanjuan, Spania – Expoziția internațională de pictură „Cultura și comunicarea prin artă”.",https://www.notabn.ro/legende-medievale-la-festivalul-sighisoara-medievala/,2020-03-06,About The Author
990,990,notabn.ro,Brigada 81 Mecanizată a sărbătorit 101 ani de tradiție,",,În arcul de timp al existenţei lor, muzicile militare româneşti şi-au contopit raţiunea de a fi şi de a-şi împlini menirea, cu tumultul istoriei eroice a poporului român,constituidu-se într-un mesager credincios al cântecului izvorât din crezul suveran al iubirii şi al slujirii de patrie.
Înfiinţată în patria lui Coşbuc şi a lui Rebreanu, Muzica Militară a garnizoanei Bistriţa s-a perfecţionat şi maturizat, câştigându-şi un loc bine meritat în viaţa culturală judeţeană şi naţională, datorită complexităţii repertoriului abordat, disciplinei de ansamblu, virtuozităţii şi nu în ultimul rând a nivelului interpretativ.
Sub imperativul datorie si artă, muzicienii militari ai garnizoanei Bistriţa, alături de Corul Batalionului 812 Infanterie ”Șoimii Carpaților”, au adus în faţa publicului prezent cele mai frumoase şi reprezentative piese din repertoriul lor, împletind solemnitatea marşurilor patriotice cu sensibilitatea colajelor de vals şi tango” este mesajul care însoțește fotografiile de la concertul aniversar postate pe pagina de Facebook a Brigăzii 81 Mecanizată.",https://www.notabn.ro/brigada-81-mecanizata-a-sarbatorit-101-ani-de-traditie/,2020-03-06,About The Author
991,991,notabn.ro,Asleigh Barty a câștigat TURNEUL CAMPIOANELOR,"Jucătoarea australiană de tenis Ashleigh Barty, numărul unu mondial, a câştigat în premieră Turneul Campioanelor, în finala căruia a învins-o în două seturi, 6-4, 6-3, pe deţinătoarea trofeului, ucraineanca Elina Svitolina, duminică la Shenzhen (China).
Bary, în vârstă de 23 ani, şi-a luat cu această ocazie revanşa în faţa reprezentantei Ucrainei, care câştigase toate cele cinci partide anterioare împotriva australiencei. Precedentul lor duel a avut loc în primăvara acestui an, la Indian Wells, Svitolina impunându-se în trei seturi (7-6, 5-7, 6-4).
De această dată, campioana de la Roland Garros a jucat mult mai agresiv şi a câştigat patru ghemuri pe serviciul adversarei sale. Jucătoarea de la antipozi s-a impus după o oră şi 28 minute de joc şi a intrat în posesia Trofeului Billie Jean King.
Ashleigh Barty a cucerit duminică al treilea său trofeu din acest an, după cele de la Miami şi Roland Garros, ajungând la un total de şase titluri în circuitul profesionist.
Graţie evoluţiilor sale de la Turneul Campioanelor, jucătoarea australiană şi-a asigurat primul loc în clasamentul WTA la finele acestui an.
sursa: AGERPRES",https://www.notabn.ro/asleigh-barty-a-castigat-turneul-campioanelor/,2020-03-06,About The Author
992,992,notabn.ro,Ziua Silvicultorului sărbătorită la Călimănești,"Cea de-a 28-a ediție a Zilei Silvicultorului a fost marcată joi, 7 iunie, printr-un eveniment organizat, în comun, de Regia Națională a Pădurilor – Romsilva și Asociația Administratorilor de Păduri. La evenimentul organizat la Călimanești, în județul Vâlcea, au participat Ioan Deneș, ministru al Apelor și al Pădurilor, Ilie Covrig, secretar de stat în Ministerul Apelor și Pădurilor, Dragoș Ciprian Pahontu, directorul general al Romsilva, Adrian Crețu, președintele Asociației Administratorilor de Păduri din România, reprezentanți ai Agenției ”Moldsilva” din Republica Moldova, ai sindicatelor din silvicultura, ai Gărzii Forestiere, parlamentari, reprezentanți ai mediului academic, parteneri din sectorul forestier și reprezentanți ai autorităților locale.
Acesta este al treilea an consecutiv când Ziua Silvicultorului este marcată împreună de Regia Națională a Pădurilor – Romsilva și Asociația Administratorilor de Păduri din România, pentru a sublinia unitatea Corpului Silvic, indiferent de mediul în care activează, public sau privat.
,,Ziua Silvicultorului a fost instituită de societate în semn de recunoaștere pentru importanța acestei profesii și pentru a evidenția prestigiul de care se bucură cei care s-au dedicat acestui domeniu” a declarat în discursul sau, Ioan Deneș, ministrul Apelor si Padurilor, subliniind importanța acestei sărbători.
Directorul General al Romsilva, Dragoș Ciprian Pahontu, a subliniat importanța unității corpului silvic și a meseriei de silvicultor. ,,Silvicultura nu este o meserie ușoara și nici ferită de pericole. Din contra, silvicultorii își desfășoară activitatea în condiții de multe ori dificile, iar rezultatele muncii noastre se văd, de cele mai mule ori, în timp. O știm cu toții și mă folosesc de acest prilej pentru a le mulțumi tuturor colegilor silvicultori din țară pentru eforturile depuse” a declarat, în discursul său, directorul Regiei Naționale a Pădurilor – Romsilva.
Ziua Silvicultorului este o sărbătoare oficială, inițiată în 1991 și legiferată prin Statutul Personalului Silvic, fiind marcată în fiecare an, în cea de-a doua săptămână a lunii iunie, de întregul Corp Silvic, în parteneriat cu sindicatele și cu celelalte organizații profesionale.
În continuarea acestei sărbători, Regia Națională a Pădurilor – Romsilva organizează vineri, 8 iunie, la sediile celor 41 de Direcții Silvice si a ocoalelor silvice din subordine ,,Ziua Porților Deschise”, un eveniment prin care toți cei interesați de silvicultură pot afla ce presupune meseria de silvicultor, complexitatea activitătilor derulate de colegii noștri, precum și modul în care se gestionează durabil pădurea.
Regia Națională a Pădurilor – Romsilva administrează 3,14 milioane de hectare păduri aflate în proprietatea publică a statului și asigură, pe baze contractuale, servicii silvice pentru aproximativ 1 milion de hectare de păduri aflate în proprietatea unităților administrative sau în cea privată. Asociația Administratorilor de Păduri din România este o organizație profesională a structurilor de administrare sau de asigurare a serviciilor silvice a pădurilor private.
BIROUL DE PRESĂ AL REGIEI NAȚIONALE A PĂDURILOR – ROMSILVABucurești, 07.06.2018",https://www.notabn.ro/ziua-silvicultorului-sarbatorita-la-calimanesti/,2020-03-06,About The Author
993,993,notabn.ro,Risipă uriașă de sărbători. Tone de mâncare aruncate la gunoi,"De sărbători, gospodinele obişnuiesc să îşi umple la refuz frigiderele cu mâncare. De cele mai multe ori însă investiţia nu se dovedeşte tocmai inspirată. Specialităţile ajung de multe ori la gunoi.
Românii au un cult al cumpărăturilor, iar atunci când se trezesc în hipermarketuri îşi pierd minţile. Vor să vadă belşug pe masă şi cumpără în exces. Nu contează că bogăţia nu se măsoară în oale de sarmale, ciolane şi multe sticle de vin.
Şi mai trist este că, după Paști, cantităţi uriaşe de alimente ajung la coşul de gunoi. Sociologii spun că transmitem acest obicei nesănătos din generaţie în generaţie.
Aproximativ o treime din produsele din Romania ajung la cosul de gunoi sau sunt irosite inutil, anual. Aceasta cantitate înseamnă circa 2.55 milioane de tone de produse alimentare, ceea ce corespunde încărcăturii a 127.500 de tiruri aliniate în coloana din București până la Munchen.
Fiecare dintre noi poate contribui la diminuarea problemei risipei de alimente, atâta timp cât încercăm să avem un consum rațional, astfel încât să nu fim puși în situația de a arunca alimente pentru că nu reușim să le mai consumăm. Prin urmare, este recomandat să fim mai prudenți atunci când mergem la cumpărături și să pregătim preparate în cantități pe care știm sigur că le vom consuma.",https://www.notabn.ro/risipa-uriasa-de-sarbatori-tone-de-mancare-aruncate-la-gunoi/,2020-03-06,About The Author
994,994,notabn.ro,Tura cu copaci 5.0 de MTB(Mountainbike),"Copacul de Cafea și Primăria Municipiului Bistrița, te invită la o tură amicală de MTB, pe dealurile din împrejurimile orașului Bistrița. Între orele 09:30- 10:00 savurăm o cafea din partea casei, apoi la ora 10:00 pornim cu entuziasm și plini de energie. Traseul propus este Bistrița – str. Zăvoaie – Urcare pe pășune, coborâre prin pădure – Monariu – asfalt Jelna – Bistrița.
IMPORTANT:
1. Traseu cu dificultate : MEDIE, aproximativ 25km
2. Tura de MOUNTAINBIKE !
3. CASCA de PROTECȚIE OBLIGATORIE!
4. BICICLETA MTB OBLIGATORIE!
Loc de întâlnire: Copacul de Cafea, 27.05.2018, ora: 09:30.",https://www.notabn.ro/tura-cu-copaci-5-0-de-mtbmountainbike/,2020-03-06,About The Author
995,995,notabn.ro,"Simona Halep a felicitat-o pe Bianca Andreescu: ""România este foarte mândră de tine !""","de Mihai Sărmășan
Simona Halep, campioană la Wimbledon în acest an, a felicitat-o pe Bianca Andreescu după victoria jucătoarei canadiene de origine română în finala US Open.
„Felicitări, Bianca Andreeescu, pentru o performanţă uimitoare şi pentru primul tău grand slam! România este foarte mândră de tine”, a scris Halep, pe Twitter.",https://www.notabn.ro/simona-halep-a-felicitat-o-pe-bianca-andreescu-romania-este-foarte-mandra-de-tine/,2020-03-06,Simona Halep---About The Author
996,996,notabn.ro,Lotul 4 Lugoj - Deva deschis circulației !,"Încă 22 de km noi de autostradă au fost deschisi astăzi pe Autostrada 1 (A1), între localitățile
Șoimuș și Ilia din județul Hunedoara după ce comisia de recepție a verificat calitatea lucrărilor și a constatat încă de luni, 12.08.2019 că acestea corespund normativelor.
Pentru a deschide circulației cei 22 de km aferenți lotului 4, CNAIR a preluat în baza unui proces verbal de predare – primire cei 800 de m aferenți lotului 3 care fac posibilă circulația între acest sector de autostradă și rețeaua de drumuri naționale existentă.
Până la recepționarea lucrărilor de pe lotul 3, CNAIR va asigura desfășurarea circulației în condiții de siguranță pe cei 800 de m preluați. În baza unui plan pentru management al traficului stabilit împreună cu Poliția Rutieră, CNAIR va avea responsabilitatea doar pentru eventualele deteriorări cauzate de traficul rutier (parapete, marcaje sau semnalizări verticale).
Orice altă problemă legată de structura drumului rămâne în continuare în responsabilitatea Antreprenorului.
Lotul 4 al autostrazii Lugoj- Deva este parte integrantă a coridorului 4 Pan european ( Rin- Dunăre) , iar pe traseul acestuia se află Dealul Soimuș unde a fost pusă în operă una dintre cele mai spectaculoase lucrări de infrastructură din România.
Pe sectorul Sibiu- Nădlac al A1 accesul se va face pe la Nodurile Ilia și Margina, iar intre cele două localități, circulația se va desfășura pe rețeaua de drumuri naționale existentă.
Antreprenorul acestui contract în valoare de peste 419 mil. lei fără TVA este Asocierea S.C. TEHNOSTRADE S.R.L. – S.C. SPEDITION UMB S.R.L.
Precizăm că pentru Lotul 3 al autostrăzii Lugoj – Deva, Consultantul nu a recomandat începerea recepției luni, 12.08.2019, deoarece nu au fost îndeplinite condițiile tehnice pentru demararea acestei proceduri. La acest moment, Antreprenorul Asocierea S.C. Teloxim Con S.R.L. – COMSA S.A. – Aldesa Construcciones S.A. – Arcadis Eurometudes S.A. lucrează pentru remedierea problemelor.
După deschiderea circulației pe cei 22 km noi, rețeaua de autostrăzi din România măsoară 829 de km.",https://www.notabn.ro/lotul-4-lugoj-deva-deschis-circulatiei/,2020-03-06,About The Author
997,997,notabn.ro,"Ionuț Stroe, Ministrul Tineretului și Sportului: Dorim să clarificăm cât mai repede situația Federației Române de Tenis","Noul ministrul al Tineretului şi Sportului, Ionuţ Stroe, a afirmat, marţi, pe pagina de Facebook a MTS, că doreşte clarificarea cât mai rapidă a situaţiei Federaţiei Române de Tenis, care nu primeşte finanţare. Reacţia ministrului a venit în urma declaraţiilor jucătoarelor de tenis Simona Halep şi Sorana Cîrstea, care au semnalat public faptul ca FRT nu primeşte finanţare de la MTS.
”Atât MTS, cât şi eu personal, le asiguram pe cele două campioane, cât şi pe iubitorii tenisului, că dorim să clarificăm cât mai repede această situaţie. Există toată deschiderea din partea mea în acest sens şi dorinţa de a rezolva problema”, a afirmat Stroe.
”În ceea ce priveşte dificultăţile legate de finanţarea FRT de către Statul Român, motivele ţin doar de legalitate şi sunt de natură juridică, nicidecum nu este vorba de birocraţie sau de rea-voinţă. Chestiunea se afla în instanţă şi sperăm să se soluţioneze rapid, astfel încât să putem relua cât mai curând relaţia contractuală, de finanţare, cu FRT. MTS îşi va respecta responsabilitatea de a sprijini financiar toate sporturile, iar, acolo unde sunt probleme, căutăm, punctual, soluţii alternative de rezolvare a situaţiei”, a mai declarat ministrul Ionuţ Stroe.
Şi fostul ministru al Tineretului şi Sportului, Bogdan Matei, a comentat subiectul pe Facebook: ”Împărtăşesc şi eu regretul că MTS nu a putut finanţa, în ultima vreme, Federaţia Română de Tenis. Mereu am susţinut că tenisul românesc merită tot sprijinul din partea statului, dar, din păcate, problemele de natură juridică ale federaţiei, care încă nu a obţinut o validare definitivă din partea instanţei a alegerilor, nu permit încă ministerului pe care l-am condus până ieri să finanţeze federaţia”.
”Totuşi, mi-aş dori să nu se uite că, de-a lungul mandatului meu, am avut numeroase întâlniri cu cei din conducerea FRT, cu preşedintele Ion Ţirac la fel, şi i-am asigurat mereu că echipa MTS a făcut mereu tot ce se poate pentru a sprijini federaţia să îndeplinească criteriile legale de finanţare. Iar atunci când nevoia a fost stringentă, am făcut un efort financiar substanţial şi am alocat un buget de peste un sfert de milion de euro pentru achitarea turneului de tenis de la Bucureşti, pentru ca sportivii români să aibă posibilitatea să joace în faţa propriilor suporteri. Rămân mereu un apropiat al sportului şi al tenisului şi le doresc celor de la federaţie să-şi rezolve problemele cât mai repede”, a mai spus Bogdan Matei.
Simona Halep a solicitat, marţi, prin intermediul unui mesaj postat pe pagina sa de Facebook, ca Ministerul Tineretului şi Sportului să reia finanţarea în regim de urgenţă a Federaţiei Române de Tenis şi a programelor sale.
Sportiva susţine că alegerile pentru preşedinţia Federaţiei Române de Tenis au fost ”democratice” şi că Ion Ţiriac nu poate fi suspectat că are vreun interes să conducă FRT.
”(…) Viitorul tenisului românesc chiar nu merită să fie omorât cu totul de birocraţie şi declinare continuă de responsabilitate. Din poziţia noastră de promotori ai sportului românesc şi ai României, solicităm responsabilitate din partea Ministerului, respectiv reluarea în regim de urgenţă a finanţării Federaţiei şi a programelor sale, acţiune de natură să menţină viu spiritul sportiv şi performanţele româneşti la nivel naţional şi internaţional”, a afirmat, printre altele, Halep.
Fostul candidat la preşedinţia Federaţiei Române de Tenis, dar şi la un post de vicepreşedinte, Marius Vecerdea, tergiversează soluţionarea apelului în procesul deschis de acesta prin care contestă alegerea lui Ion Ţiriac la conducerea instituţiei, arăta conducerea FRT într-un comunicat remis AGERPRES în urmă cu o săptămână.
Ion Ţiriac a fost ales preşedinte al Federaţiei Române de Tenis la 19 iunie, contracandidatul său, Marius Vecerdea, reprezentantul clubului Pamira din Sibiu, anunţând la finalul Adunării Generale că va contesta alegerile în instanţă.",https://www.notabn.ro/ionut-stroe-ministrul-tineretului-si-sportului-dorim-sa-clarificam-cat-mai-repede-situatia-federatiei-romane-de-tenis/,2020-03-06,About The Author
998,998,notabn.ro,Splendoare în Munții Rodnei. Au înflorit narcisele în rezervația din Masivul Saca,"Turiștii care ajung, în aceste zile, pe versantul estic al Masivului Saca din Munții Rodnei au parte de o priveliște de vis: au înflorit narcisele sălbatice din rezervația aflată la altitudinea de 1600 metri.
Declarată rezervație botanică, prin Legea nr. 5/2000, Poiana cu narcise din Masivul Saca are o suprafață de 5 hectare pe care cresc, alături de narcise (Narcissus stellaris), alte plante care încântă ochiul vizitatorului, precum: brândușa, argințica, opaițul Munților Rodnei, smârdarul sau floarea de colț.
La Poiana cu narcise se poate ajunge din localitatea Valea Vinului, pe un traseu cu dificultate medie care poate fi străbătut dus-întors în 7-8 ore. Pentru doritori, Adminsitrația Parcului Național Munții Rodnei (www.parcrodna.ro) organizează excursii cu ghid, inclusiv excursii călare la Poiana cu narcise cu ajutorul cailor de la Herghelia Beclean.
Foto: Facebook Luminița Șiman",https://www.notabn.ro/splendoare-in-muntii-rodnei-au-inflorit-narcisele-in-rezervatia-din-masivul-saca/,2020-03-06,About The Author
999,999,notabn.ro,Ultima strigare la bujor de munte pe căldarea Lalei din Munții Rodnei,"Autor: Călin Gabor
Săptămâna trecută am urcat în căldarea Lalei din Munții Rodnei, pentru a prinde ultima strigare la bujor de munte.
Chiar dacă cea mai mare temere a mea a fost că nu voi mai găsi rhododendronul înflorit din cauza caniculei din perioada precedentă, până la urmă se pare că vremea a fost cea care mi-a dat planurile peste cap.
În prima noapte am decis să rămânem în Pasul Rotunda, pentru că nu am fi avut șanse să ajungem la Lala pe lumină. Nici nu m-am sinchisit să mă trezesc la răsărit, păstrându-mi forțele pentru cel de la Lala 🙂
A doua zi de dimineață, norii începeau deja să se adune peste Ineu. Conform prognozei, urma să plouă destul de lejer spre după-masă.
Puțin după ora 3 ajungem la Lala.
Spre Gărgălău se aud bubuieli. Începe să picure ușor, apoi din ce în ce mai tare. Montez rapid cortul și intrăm la adăpost. Furtuna se dezlănțuie. A plouat aproape 3 ore și cred că am prins cele mai puternice rafale de vânt de până acum la cort.
Spre seară am ieșit să caut cadrele ce urma să le fac a doua zi de dimineață. Cerul a rămas închis după ploaie, și din păcate și a doua zi, de dimineață când ne-am trezit complet în ceață.
Până la urmă am rămas doar cu cadrele de test, dar și cu satisfacția că am reușit să facem prima ieșire cu cortul pe munte alături de Iancu, care tocmai ce a trecut de un anișor.",https://www.notabn.ro/ultima-strigare-la-bujor-de-munte-pe-caldarea-lalei-din-muntii-rodnei/,2020-03-06,About The Author
1000,1000,notabn.ro,"Ministrul delegat pentru Afaceri Europene, Victor Negrescu, a demisionat","Ministrul pentru Afaceri Europene, Victor Negrescu, și-a dat demisia din Cabinetul Dăncilă. Decizia ar fi fost luată după ședința de guvern de ieri, potrivit informațiilor Digi24.
Potrivit primelor informații, ministrul ar fi demisionat, deoarece este nemulțumit de faptul că nu primește susținere pentru pregătirea preluării președinției României a Consiliului Uniunii Europene.
Victor Negrescu avea un rol important în pregătirea preluării președinției Consiliului UE de către România, de la 1 ianuarie 2019.
sursă foto: pagina facebook Victor Negrescu",https://www.notabn.ro/ministrul-delegat-pentru-afaceri-europene-victor-negrescu-a-demisionat/,2020-03-06,About The Author
1001,1001,notabn.ro,"Handbal feminin, Liga Florilor: CS Gloria 2018 joacă sâmbătă pe teren propriu cu CSM Slatina","de Mihai Sărmășan
Formația bistrițeană întâlnește sâmbătă de la ora 12.00 în Sala Polivalentă, echipa Clubului Sportiv Municipal din Slatina, meciul contând pentru etapa a 17-a a Ligii Florilor. În turul campionatului, bistrițencele au fost învinse la Slatina cu scorul de 22-18
Casa de bilete din incinta Sălii Polivalente va fi deschisă joi între orele 17.00 și 18.30, vineri între orele 17.00 și 18.00 și sâmbătă ( în ziua meciului ) între 11.00 și 12.00. Pretul unui tichet este de 10 lei. Elevii, studenții și pensionarii beneficiază de 50 % reducere, în baza actelor doveditoare. Cei care doresc, pot achiziționa bile și online la următorul link: https://www.biletmaster.ro/ron/Production/474437/CS-GLORIA-2018-BISTRITA-NASAUD—CSM-SLATINA.
În altă ordine de idei, CS Gloria 2018 Bistrița Năsăud va întâlni echipa Clubului Sportiv Rapid București ( Handbal Rapid București), liderul seriei B din Divizia A, in optimile de finală ale CupeiRomâniei la handbal feminin. Partida va avea loc în 1️7 martie pe terenul echipei din capitală.
sursa foto și text: Facebook CS Gloria 2018 Bistrița-Năsăud",https://www.notabn.ro/handbal-feminin-liga-florilor-cs-gloria-2018-joaca-sambata-pe-teren-propriu-cu-csm-slatina/,2020-03-06,About The Author
1002,1002,notabn.ro,Biblioteca Liviu Rebreanu Chișinău a împlinit 10 ani. Bistrița mereu prezentă în proiectele bibliotecii,"Reprezentanți ai Bibliotecii Județene Bistrița-Năsăud participă la manifestări și evenimente organizate de Biblioteca ,,Liviu Rebreanu” din Chișinău la 10 ani de existență a bibliotecii din capitala Moldovei. Azi și mâine vor fi lansări de carte, colocvii, proiecte editoriale în prezența mai multor bibliotecari și scriiitori. Programul manifestărilor:",https://www.notabn.ro/biblioteca-liviu-rebreanu-chisinau-implinit-10-ani-bistrita-mereu-prezenta-proiectele-bibliotecii/,2020-03-06,About The Author
1003,1003,notabn.ro,"Președintele României Klaus Iohannis în fața Parlamentului: ,,Regele Mihai va rămâne un mare om de stat""","Președintele României, Klaus Iohannis, a ținut un discurs în memoria Regelui Mihai I în fața camerelor reunite ale Parlamentului.
Ședința a început cu vizionarea discursului Regelui Mihai I, adresat în urmă cu 6 ani, în anul 2011, în Parlament. Alături de parlamentari și miniștri mai participă Custodele Regal Margareta și Patriarhul României, Daniel.
Iată textul alocuțiunii președintelui:
Onorăm astăzi, cu profund respect, memoria unei mari personalități a istoriei noastre, Regele Mihai I al României. Loial patriei și națiunii sale, el a purtat pe umeri o grea domnie în momente foarte dificile ale istoriei noastre.
Obligat să înfrunte tirania, prin actul de la 23 august 1944, Mihai I a servit cauza libertății și democrației. Apoi, opunându-se cu dârzenie acaparării țării de către comuniști, a dovedit curaj și simț al datoriei.
Destinul său tragic se confundă cu destinul din veacul trecut al poporului român.
În lungul său exil, Regele a simbolizat speranța unei Românii renăscute și libere, la care românii nu au încetat să aspire.
După căderea comunismului, a fost oprit cu brutalitate să intre în țară și să se reculeagă la mormintele iluștrilor săi înaintași. Acestor acțiuni disperate și absurde, le-a opus demnitatea și tăria caracterului său.
Pentru toate aceste merite, Regele Mihai I va rămâne în amintirea poporului român ca un mare om de stat.
Onorată audiență,
Deși a domnit acum mai bine de 70 de ani, principiile sale nu aparțin trecutului, ci, dimpotrivă, sunt mai actuale ca niciodată.
Mihai I a fost un monarh constituțional care a apărat domnia legii, drepturile și libertățile individuale, a militat pentru instituții solide și pentru ca regulile să fie durabile, asumate și respectate.
Integritatea sa este un exemplu neprețuit, iar cuvintele sale sunt astăzi la fel de elocvente.
«Vom susține orice om politic», spunea Regele Mihai în urmă cu 17 ani, «indiferent de înclinația lui ideologică, atâta vreme cât el sau ea va rămâne angajat în respectarea drepturilor omului și a libertăților individuale, în eliminarea corupției, în protejarea tuturor românilor.»
Regele a apărat cu toate puterile și prerogativele sale România în vremea domniei și a făcut tot ce i-a stat în putință mai apoi, în exil, pentru reînnodarea legăturilor tradiționale ale României cu democrațiile occidentale.
Evoc aici și turneele și misiunile diplomatice pe care le-a întreprins pentru aderarea României la NATO și la Uniunea Europeană, fiind convins că alegerea strategică de a orienta țara către Occident a reprezentat reîntoarcerea firească la opțiunile înaintașilor săi.
Doamnelor și domnilor,
Este datoria noastră, a tuturor, să apărăm moștenirea Regelui Mihai I.
Prețuind memoria sa, noi toți avem datoria să asigurăm o Românie stabilă, demnă și respectată în lume, prosperă și puternică, cu un stat de drept solid, în care aspirația spre libertate și prosperitate a românilor este împlinită și în care nimeni nu este mai presus de lege.
O Românie în care viața publică să fie dominată de responsabilitate, decență și competență. În definitiv, o Românie mai puternică și mai unită, pe care suntem cu toții chemați să o desăvârșim.
Fie ca amintirea Regelui Mihai I să rămână veșnică în inimile noastre!”",https://www.notabn.ro/presedintele-romaniei-klaus-iohannis-fata-parlamentului-regele-mihai-va-ramane-un-mare-om-de-stat/,2020-03-06,About The Author
1004,1004,notabn.ro,TIFF la final. Vezi câștigătorii,"Trofeul Transilvania, în valoare de 15.000 de euro, oferit de Staropramen, a fost câștigat de Moștenitoarele/The Heiresses. Starul operei internaționale, sporana Angela Gheorghiu, i-a înmânat premiul regizorului Marcelo Martinessi, care își adaugă în palmare un nou trofeu, după Ursul de Argint câștigat în iarnă, la Berlin. Gala de închidere TIFF.17 va fi difuzată duminică, 3 iunie, de la ora 23:00, pe TVR 1.
Regizorul Dagur Kari, cineastul Stephane Foenkinos (director de casting și regizor), scenarista Rebecca Lenkiewicz, actorul Vlad Ivanov și regizoarea Agnes Kocsis au decis și câștigătorul Premiului pentru cea mai bună regie, în valoare de 5000 de euro. Hlynur Pálmason, regizorul filmului Iarna trădării/ Winter Brothers, a atras atenția juriului cu filmul său de o „puternică pasiune, frumusețe și energie cinematografică.’’ Trei dintre actorii filmului Ancora și speranța/ Anchor And Hope (r. Carlos Marques Marcet) s-au remarcat prin ,,modul excepțional în care se completează pe ecran, cu inteligență și farmec, creând roluri emoționante și pline de umor’’, astfel că Premiul pentru Cea mai bună interpretare a mers către Natalia Tena, Oona Chaplin și David Verdaguer. Premiul în valoare de 1.500 de euro a fost oferit de Conceptual Lab. Trofeul a fost inmânat de actorul Jean-Marc Barr, invitatul special la TIFF, pe care publicul îl va putea întâlni duminică seară, la proiecția Marele albastru/ Le grand bleu / (The Big Blue, r. Luc Besson), filmul care închide această ediție.
Două filme curajoase au fost distinse cu Premiul Special al Juriului în valoare de 1.500 de euro, oferit de HBO. Juriul a apreciat Casa/The Home, de Asghar Yousefinejad, ca fiind ,,puternic ancorat în realitate și de o moralitate complexă”, iar filmul Annei Kruglova, Izbiţi de soartă/ Scythe Hitting Stone, a fost o adevărată revelație, un film de debut, făcut pentru lucrarea de licență a regizoarei, dar foarte bine structurat. Premiul FIPRESCI , oferit de juriul Federației Internaționale a Criticilor de Film unui titlu din secțiunea tematică „A fi sau a nu fi politic corect”, a fost acordat distopiei Ghid de viață/Life Guidance, semnată deRuth Mader.
Thrillerul minimalist Vinovatul/ The Guilty (r. Gustav Moller) a atras admirația cinefililor de la TIFF, drept care a fost distins cu Premiul publicului, oferit de Mastercard. Începând cu luna noiembrie, filmul va intra în cinematografele din România, distribuit de Bad Unicorn.
,,Mi-aș dori ca în fiecare an să avem filme românești ca Touch Me Not și Charleston în competiție”, a declarat Mihai Chirilov, directorul artistic al festivalului, înainte de a le mulțumi tuturor regizorilor veniți din toată lumea la această ediție.
Nu mai puțin de 800 invitați, spectatori și jurnaliști au fost prezenți la gala prezentată de președintele festivalului, Tudor Giurgiu. Alte câteva zeci de mii de oameni au admirat prin intermediul transmisiunilor live, pe Facebook și YouTube, aparițiile de pe covorul roșu ale actorilor Fanny Ardant, Jean-Marc Barr, Vlad Ivanov, Florin Piersic, Dorian Boguță, Ana Ularu, regizorilor Cristi Puiu, Adina Pintilie, Andrei Crețulescu, Tedy Necula și ale vedetelor TV Andreea Esca și Amalia Enache.
Invitată de onoare a ediției, Fanny Ardant a strălucit pe scena Teatrului Național, în aplauzele îndelungi ale invitaților prezenți la gală. Premiul pentru întreaga carieră i-a fost înmânat de către președintele festivalului, iar discursul cu care și-a răsplătit publicul a creat valuri de emoție: ..Atunci cand eram mică credeam ca a fi artista inseamna doar placerea de a fi pe scena. Doar ca abia am inteles ca viata de actrita inseamna trecerea de la intuneric la lumina, de la frig la cald, de la spatele întors, la mâini întinse. Așa că în această seară vă mulțumesc că prin acest premiu mi-ați dat lumină, căldură și mi-ați întins mâinile.’’
În onoarea celor peste 50 de ani dedicați teatrului și filmului, fermecătoarea Anna Széles a fost la rândul său premiată la Gala TIFF.17. Actorul Florin Piersic, cel care i-a fost partener de viață și coleg de platou, i-a înmânat Premiul pentru întreaga carieră, în aplauzele publicului care a ascultat fascinat poveștile lor amuzante despre iubirea care încă îi leagă. ,,Norocul meu a fost că am avut regizori si parteneri minunati, care au rămas în inima mea.’’, a declarat actrița, compleșită de emoții.
Prezentat de Cătălin Ștefănescu ca fiind ,,un personaj extrem de delicat’’ și ,,unul dintre actorii icoană ai filmului românesc’’, cineastul Dan Nuțu, fondatorul Aristoteles Workshop, a fost dinstins cu Premiul de Excelență, oferit de Mercedes-Benz.
Pororoca a fost desemnat câștigătorul Premiului Zilelor Filmului Românesc pentru secțiunea Lungmetraj, în valoare de 10.000 de Euro (servicii de post-producție), oferit de Cinelabs România. Actrița Mădălina Ghenea i-a înmânat premiul regizorului Constantin Popescu. Controversata poveste de dragoste Soldații. Poveste din Ferentari/ Soldiers. Story From Ferentari i-a adus regizoarei Ivana MladenovicPremiul Zilelor Filmului Românesc pentru Debut, în valoare de 1.000 de Euro, oferit de Banca Transilvania. ,,Pentru curajul și demnitatea arătate atât de regizoarea filmului cât și de personajele alese de ea’’, Nu mă atinge-mă/ Touch Me Not a primit O mențiune specială în competiția Zilele Filmului Românesc.,,E foarte complicat să plasezi un astfel de film pe piață. Căldura cu care ne-ați primit ne dovedește că piața subestimează inteligența emoțională a publicului’’, a subliniat Adina Pintilie, regizoarea filmului premiat cu Ursul de Aur la Berlin.
Premiul Zilelor Filmului Românesc pentru secțiunea Scurtmetraj, în valoare de 1.500 de euro, oferit de Campari, și servicii echipament (cameră & electrică & grip), în valoare de 5000 euro, oferit de CutareFilm, a fost câștigat de Cadoul de Crăciun, în regia lui Bogdan Mureșanu.Pentru filmele incluse în această secțiune a competiției, juriul a oferit două Menţiuni Speciale. Duminică, în regia Dorian Boguță, a impresionat cu un portret sensibil ,,în care membrii juriului au regăsit frânturi din propriile povești’’, iar Michelangelo, debutul în regie a lui Anghel Damian, areușit să sublinieze, într-o manieră sensibilă, ,,importanța adevărului, chiar și atunci când acesta este unul dureros’’.
Premiul pentru Cel mai bun scurtmetraj din secţiunea Umbre, în valoare de 500 de euro, oferit de PMA, i-a revenit filmului În Întuneric, în regia lui Fran Casanova.
Cel mai popular film al secțiunii la această ediție, Un pas în urma serafimilor/ One Step Behind The Seraphims, debutul în lungmetraj al lui Daniel Sandu, a fost distins cu Premiul publicului pentru cel mai popular film în secțiunea Zilele Filmului Românesc, în valoare de 1500 de Euro, oferit de Dacin Sara.Este primul premiu pe care filmul îl primește în cadrul unui festival și i-a fost înmânat tânărului actor Ștefan Iancu de către regizorul Iura Luncașu.
Eliza Zdru este câștigătoarea Bursei Alex. Leo Șerban, în valoare de 2500 Euro, oferită în parteneriat cu Conceptual Lab. Premiul i-a fost oferit pentru dezvoltarea proiectului de film documentar Lecția/ Learning Teaching. Board-ul care a analizat aplicațiile cineaștilor i-a acordat și o Mențiune specială, în valoare de 500 Euro, lui Tamás Chirodea-Ambrus (vlogger pe canalul de YouTube Tomtastic Movie Reviews). Proiectul lui vizează crearea unui website propriu pentru podcast-uri, scurtmetraje, știri, recenzii și transmisiuni live. Mențiunea specială, în valoare de 1000 de Euro, acordată pentru prima oară unui tânăr actor român care s-a remarcat printr-un succes notabil într-un scurtmetraj sau lungmetraj lansat în anul 2017, i-a revenit lui Mircea Postelnicu, pentru rolul său din Ana, Mon Amour (r. Călin Peter Netzer).
’’În acest drum spre moarte trebuie să ne sprijinim un pic mai mult.’’ Vocea regretatului Lucian Pintilie a răsunat din nou în sala Teatrului Național, într-un omagiu dedicat regizorului. Momentul a impresionat audiența, iarTudor Giurgiu, i-a dedicat întreaga seară marelui cineast.
În cadrul platformei Transilvania Pitch Stop, premiul Eurimages Co-production Development Award, în valoare de 20.000 de euro, i-a fost acordat proiectului Frost, de Pavle Vučković.
Serviciile de post-producţie, oferite de Chainsaw Europe, în valoare de 25.000 de euro, au fost oferite proiectului TheLast Bus, de Nándor Lőrincz și Bálint Nagy.
Au fost prezentate și rezultatele Transilvania Pitch Stop Workshop. Premiul CoCo Award a fost câștigat de proiectul Octombrie, de Cristian Pascariu, care va fi invitat să participe în Connecting Cottbus East West Co-production Market (Germania). Rezidenţa de 5 zile în Berlin, cu scopul dezvoltării scenariului de film, a fost oferită proiectului To the North, de Mihai Mincan, câștigătorul premiului Villa kult Cultural Residency.
Premiul Juriului Tinerilor Francofoni, a fost oferit de TV5 Monde, Institutul Francez șI RFI România filmuluiRugăciunea/La Prière, în regia lui Cédric Kahn, pentru ,,discursul vizual armonios, coloana sonoră și personajele care absorb spectatorul în film’’.
sursa foto și text: tiff.ro",https://www.notabn.ro/tiff-la-final-vezi-castigatorii/,2020-03-06,About The Author
1005,1005,notabn.ro,Încă o săptămână de festivaluri organizate de Primăria Bistrița,"Pregătirile din acest an pentru Târgul Mare al Bistriței sunt aproape de final astfel că, astăzi, primarul Ovidiu Teodor Crețu a prezentat în cadrul unei conferințe de presă programul manifestării care va avea loc în perioada 24 august – 2 septembrie:
„În general, acțiunile care se vor desfășura în cadrul Tărgului Mare al Bistriței sunt dedicate Centenarului Marii Uniri. De această dată am invitat toate delegațiile străine și au confirmat prezența Herzogenrath, Besancon, Wiehl, Wells, Zielona Gora și Rehovot. Târgul Mare al Bistriței se desfășoară pe o perioadă de 10 zile, 24 august – 2 septembrie. Începem în 24 august, de Ziua Sfântului Bartolomeu, așa cum a început târgul în anul 1353. Atunci târgul ținea două săptămâni, noi îl ținem 10 zile. Am mai explicat faptul că acel târg din 1353 a determinat o dezvoltare excepțională a localității care a devenit oraș, un centru important în această zonă, târgul respectiv funcționând ca motor principal al acelei dezvoltări. Târgul Mare al Bistriței, de când sunt eu primar, mai precis din 2009 de când am organizat evenimente în Heidenfeld, își scoate banii. Plătim totul din încasările pe care le facem în Heidenfeld. Cei care vor ocupa o zonă din partea centrală, mă refer la meșteri, artizani, cei cu demonstrații pe pietonal, aceștia nu vor plăti taxe, dar sunt foarte puțini. Cei mai mulți vor fi în Heidenfeld unde plătesc o taxă care ne acoperă toate cheltuielile.
În acest an, care este mai dificil din punct de vedere financiar, Consiliul Județean a renunțat la a participa alături de noi la finanțare, urmând să așteptăm vremuri mai bune”, a precizat primarul municipiului Bistrița, Ovidiu Teodor Crețu.
Vă prezentăm programul evenimentelor:
Târgul Mare al Bistriței
24 august – 2 septembrie 2018
Vineri 24 august
ora 10 – Palatul Culturii
– Deschidere festivă
– conferire titlu de Cetățean de Onoare – Bernadette Szocs
– expoziție foto „Bistrița 100 de ani” – Tiberiu Koncz
ora 10 – 18 – Galeria Arcade 24 – Expoziției de gravură: „Triumf” – Virgil Scripcariu
ora 10 – Piața Centrală – Expoziție de sculptură: „Triumf” – Virgil Scripcariu
ora 10 – Piața Centrală – Expoziție foto documentară „Centenarul Unirii”
ora 12 – Wonderland – deschidere Aventura Parc
ora 10 – 17 – Centrul Comunitar pentru Tineret – Expoziție filatelică „Centenarul Marii Uniri 1918 – 2018”
ora 13 – 18 – Casa Argintarului – Expoziție de grafică – Hans Hermann
ora 10 – 17 – Pasajul Artelor – Târgul Artelor – expoziție cu vânzare a experimentelor artistice ale elevilor Liceului de Arte
ora 10 – 18 – Galeriile Concentric – Expoziție pictură
ora 18 – Heidenfeld – „Seară Centenară” – Ansamblul „Cununița” Bistrița, Ioan Cristian Țăran, Ansamblul profesionist „Cununa de pe Someș”
ora 19 – Scenă Pietonal – Emanuel Cârstea, Nosfe, Alina Eremie
Sâmbătă 25 august
ora 11 – Parcul Eroilor – Festivitate dedicată Centenarului
ora 18 – Heidenfeld – Ansamblul „Coronița” Solovăstru, Silvia Ivan, Ileana Melean, Ansamblul „Comori ardelene” Turda, Olimpia Deneș, Elisa Hechelciuc
ora 20 – Scenă Pietonal – Opera Grup Project – Piese cunoscute din repertoriul românesc şi internaţional, colaj simfonic ABBA
Duminică 26 august
ora 18 – Heidenfeld – Ansamblul „Emilia Bubulac” Gorj, Mariana Condrea, Marioara Dragotă, Ansamblul „Balada” Bistrița, Grigore Sâmboan, Pamfil Roată
ora 19 – Scenă Pietonal – Ex Animus, Got -X, Liviu Teodorescu
Luni 27 august
ora 10 – Parcare str. Lupeni – Demonstraţie graffiti
ora 17 – Pietonal – Atelier practic interactiv – demonstrații de prim ajutor
ora 18 – Heidenfeld – Ansamblul „Doinița” Bistrița, Bojor Adina, Virginia Linul, Cosmina și Nelu Cucură, Ansamblul „Flori de Romanați” Olt, Petrică Țăranu, Daniel Pop
ora 19 – Scenă Pietonal – Sympress, Strada Mare, Lidia Buble
Marți 28 august
ora 09 – Terenurile Grand Slam – Tenis de câmp
ora 16 – Ștrand Codrișor – Jocuri şi diverse demonstrații sportive, înot, Kangoo jumps
ora 18 – Heidenfeld – Ansamblul „Roata de la Runc” Runcul Salvei, Moldovan Adriana, Simona Pop Labiș, Grupul vocal „Glasuri ardelene” Cluj, Ansamblul Iași, Dorina Oprea
ora 19 – Scenă Pietonal – Gentiana, The Boulevard, Andreea Bălan
Miercuri 29 august
ora 16 – Ștrand Codrișor – întreceri înot
ora 18 – Pădurea Shullerwald – Concurs biciclete pentru copii 2 – 14 ani
ora 18 – Heidenfeld – Ansamblul „Colibița” Bistrița Bârgăului, Maria Blaga, Ancuța Bârte, Alexandru Ichim, Crina Bertel, Leontina Pop, Ansamblul „ Doina Gorjului”
ora 19 – Pădurea Schullerwald – Demonstrație de arte marțiale
ora 20 – Scenă Pietonal – Punkatra, 7 Pași, Cargo
Joi 30 august
ora 11 – Pădurea Schullerwald – Cupa Bistriţa – Fotbalul Noii Generaţii, vârsta 6 – 19 ani
ora 16 – Ștrand Codrișor – Jocuri şi diverse demonstrații sportive
ora 18 – Pădurea Schullerwald – întreceri volei și baschet
ora 18 – Heidenfeld – Ansamblul „Doina someșană” Sg. Băi, Nicoleta Șortuș, Floarea Pop, Ansamblul „Mara” Sighetul Marmației, Ileana Matus, Marcel Avram și Alina Ploaie, Livia Harpa
ora 19 – Biserica Evanghelică – Concert extraordinar Ștefan Pop & Friends – Noua Orchestră Transilvană – Arii celebre din opere și alte lucrări de mare popularitate – Dirijor David Crescenzi (Italia), Ștefan Pop – tenor, Ovidiu Daniel Purcel – tenor, Alin Anca – bas, bariton
ora 20 – scenă pietonal – muzică electronică – Slash & Dup, Moonside, DJ Adrian Eftimie
Vineri 31 august
ora 11 – Palatul Culturii – Salon Reviste Literare
Lansare de carte: „Poezii și poeme” – Antonio Machado, traducere de Aurel Rău, editura Charmides
Lansare de carte: „Biblia Reptiliană” – Alexandru Cristian Miloș – ediție bilingvă română – engleză, editura Solon
Lansare revista Conexiuni Literare nr. 6
ora 15 – Palatul Culturii – Simpozion „Bistrița în literatura română”
ora 17 – Scenă Pietonal – Street Dance
ora 18 – Heidenfeld – Onița Ciuta, Dănuț Costinia, Ansamblul „Florile Bârsavei” Gătaia Timiș, Alexandru Căpitan, Livia Sorlea, Cornelia Ardelean, Ansamblul „Doruri sătmărene” Satu Mare
ora 19 – Scenă Pietonal – Orchestra CCM romanțe și café concert, cantonete, Muzica Retro Ad Libidum, Cătălin Crișan
ora 22 – Piața Centrală – Noaptea Albă a Bisericii Evanghelice
Sâmbătă 1 septembrie
ora 11 – Protopopiatul Ortodox – Dezvelirea plăcii Casina Romana
ora 10 – 21 – Pietonal – Bistrița Medievală
ora 17 – Palatul Culturii – Bistrița 100 de ani – masă rotundă
ora 18 – Heidenfeld – Ansamblul „Florile Bârsavei” Gătaia Timiș, Roxana Truța, Emilia Popdeac, Ansamblul „Doina Albești” Târnava Mureș, Crina și Alexia Prața, Mircea și Alexandru Simionca
ora 21 – Scenă Pietonal – Ștefan Bănică Junior
Duminică 2 septembrie
ora 10 – 21 – pietonal – Bistrița Medievală
ora 18 – Heidenfeld – Florina Bălan, Costi Dumitru, Nelu Șopterean, Marian Predescu, Cornelia Hoha, Teodora Simionca, Mihai Bahner, Anton Todică, Ansamblul profesionist „Meseșul” Zalău
ora 21 – Scenă Pietonal – Delia",https://www.notabn.ro/inca-o-saptamana-de-festivaluri-organizate-de-primaria-bistrita/,2020-03-06,About The Author
1006,1006,notabn.ro,"Statuia Generalului Gheorghe Mărdărescu, dezvelită la Cluj-Napoca","La Cluj-Napoca a avut loc dezvelirea statuii Generalului Gheorghe Mărdărescu, generalul care a condus trupele Armatei Române în incursiunea din Ungaria, pentru îndepărtarea regimului comunist condus de Bela Kun.
„Am participat astăzi, alături de reprezentanți ai mediului academic, autorități locale și naționale, la ceremonia de dezvelire a statuii Generalului Gheorghe Mărdărescu. Comunitatea clujeană oferă astfel o recunoaștere a timpului nostru față de acțiunile militare eroice ale acestui general român în Transilvania, pentru apărarea actului Marii Uniri de la 1 Decembrie 1918 și a Europei Centrale față de flagelul regimului bolșevic al lui Bela Kun.
Faptele Generalului constituie un reper simbolic pentru tinerele generații, demonstrând că există momente când unitatea, pacea, drepturile și libertățile democratice trebuie apărate cu orice preț. Generalul de elită Gh. Mărdărescu a avut un rol decisiv în conturarea României moderne, în stoparea ascensiunii bolșevice în Europa, respectiv crearea premiselor instaurării unui regim constituțional și democratic” a precizat primarul Emil Boc.
Statuia generalului Gheorghe Mărdărescu este situată în fața Facultății de Ştiinţe Economice şi Gestiunea Afacerilor a Universității Babeș-Bolyai din Cluj-Napoca.
La ceremonie au luat cuvântul dl Mihai Daraban, președintele CCIR – Camera de Comerț și Industrie a României, dl Gabriel Leș, ministrul Apărării Naționale, academician Ioan-Aurel Pop, președintele Academiei Române. Ceremonia s-a desfășurat în prezența d-lui Valentin Tănase, artistul care a realizat statuia.
Eveniment organizat de Camera de Comerț și Industrie a României, cu sprijinul Primăriei municipiului Cluj-Napoca.",https://www.notabn.ro/statuia-generalului-gheorghe-mardarescu-dezvelita-la-cluj-napoca/,2020-03-06,About The Author
1007,1007,notabn.ro,Se declanșează haosul pe piața lemnelor de foc din România,"Ca rezultat al modificării Codului Silvic in 2017, volumul de masă lemnoasă oferit la licitațiile principale de către RNP- Romsilva, a scăzut cu 30 %. Efectul imediat al reducerii ofertei s-a văzut aceste zile in prețurile de adjudecare, care vor produce efecte in 2018: de la 185 lei/mc in medie in 2017, prețurile medii de adjudecare au sărit la 250-300 lei/mc pentru 2018 la licitațiile organizate de Romsilva. Dacă astăzi lemnul are un preț prohibitiv pentru populație și pentru industrie, iar creșterea între prețurile medii de 71 lei/mc în 2011 si 185 lei mc în 2017 a fost de 250, creșterea prețurilor 2011- 2018 va fi de 413 %!
Efectul imediat al modificării Codului Silvic și a regulamentului de valorificare a masei lemnoase va fi deci o criză economică în industria lemnului și agravarea crizei lemnului de foc.
,,Trebuie să susținem folosirea lemnului în produse de lungă durată, o coordonată pe care nu o văd susținută la nivel național în politicile publice. Noi încercăm de 3 ani să lămurim toate ministerele că soluția este transformarea unei cantități de lemn de foc sistematic în pelete si arderea în cazane cu eficiență de 80 %, nu 10-15 % ca în cazul arderii lemnului de foc. Ați văzut ce s-a întâmplat iarna trecută și veți vedea că se va întâmpla și iarna aceasta, deja s-a făcut restricționarea lemnului de foc, în orașele în care lemnul se dădea cu camionul, acum se dă cu rastelul și toată lumea bagă în priză tot ce găsește să se încălzească cât este frig. Așa cum în iarna trecută a fost un pericol să sară sistemul energetic în aer, datorită restricționării cantității normale de lemn de foc, vom avea si anul acesta efecte în alte domenii.” – spune Cristian Pârvan, președintele PIAROM.
Circa 3,5 milioane de gospodării, aproape jumătate din totalul gospodăriilor din România, majoritatea situate în zone rurale, se încălzesc cu lemn de foc, utilizând sobe vechi, neperformante, cu un consum uriaș de lemne anual, estimat la 18 milioane de metri cubi. Deşi administrează aproape jumătate din pădurile României, Romsilva a vândut anul trecut doar un milion de metri cubi de lemn de foc pentru populaţie.
Codul Silvic, schimbat anul acesta, prevede ca primăriile să facă liste cu cei care folosesc lemn pentru încălzire și să ceară cantitatea respectivă de la Ocolul Silvic aferent, însă în multe zone deficitare în păduri, precum sudul țării, pur si simplu nu exista volum de redistribuit din zone cu păduri excedentare, de către Romsilva, prin mecanismul prevăzut de Codul Silvic.",https://www.notabn.ro/se-declanseaza-haosul-pe-piata-lemnelor-de-foc-din-romania/,2020-03-06,About The Author
1008,1008,notabn.ro,"Aroganţa şi superioritatea, la ,,loc de cinste"" în şedinţa de CL de la Bistriţa!","În decursul zilei de ieri, am participat la şedinţa Consiliului Local al municipiului Bistriţa în cadrul căreia, mai marii oraşului au decis cum şi pe ce anume se vor cheltui banii publici în decursul anului 2018. În calitate de secretar general al PMP Bistriţa-Năsăud am considerat oportună prezenţa mea la această şedinţă, pentru a înţelege cum se conduce oraşul nostru ,,european” şi spre ce anume sunt direcţionaţi banii bistriţenilor.
Experienţa a fost însă una dezamăgitoare: aroganţa şi superioritatea primarului Ovidiu Teodor Creţu şi-au spus cuvântul; executanţii săi loiali i-au susţinut fără nicio ezitare ideile megalomane, idei care se pot concretiza în proiecte pe banii bistriţenilor; puţinii cetăţeni interesaţi de soarta oraşului, prezenţi în sală la şedinţa de CL au fost trataţi cu o lipsă crasă de respect!
Constat cu stupoare că domnii de la PSD nu vor să înţeleagă că şi cei care nu au câştigat 1500 de voturi au tot dreptul la opinie, un drept al fiecărui cetăţean! Este trist şi dezamăgitor să vezi cum o ,,gaşcă” de indivizi poate stabili care să fie ,,priorităţile” atâtor plătitori de taxe şi impozite locale! Anunţ pe această cale că voi participa pe viitor la toate şedinţele Consiliului Local Bistriţa cu un scop bine stabilit: acela de a observa şi sublinia derapajele primarului Ovidiu Creţu&Company.
Cu stimă,
Galben Silvia Elisabeta
Secretar General Partidul Mişcarea Populară
Filiala Bistriţa-Năsăud",https://www.notabn.ro/aroganta-si-superioritatea-la-loc-de-cinste-sedinta-de-cl-de-la-bistrita/,2020-03-06,About The Author
1009,1009,notabn.ro,Povestea inedită a unui clujean ce a renunțat la cariera de cercetător ca să construiască biciclete din bambus,"Tânărul clujean Rareș Vâsc a studiat la Universitatea de Științe Agricole din Cluj-Napoca și, după absolvirea acesteia, a plecat în Suedia unde a lucrat în cercetare, timp de 9 ani. Recent, s-a întors în Cluj-Napoca și s-a apucat să construiască biciclete din bambus, realizate manual şi personalizate pentru clienţi, ecologice și mai ușoare decât cele din aluminiu.
„În urmă cu 4 ani am văzut o bicicletă din bambus şi mi-a plăcut, aşa că m-am gândit că bambusul ar fi un material bun ca înlocuitor la fibra de carbon. Este un lemn puţin mai greu decât fibra de carbon, dar mult mai uşor decât aluminiul. Am început să studiez acest lemn şi am constatat că există peste 1.400 de tipuri diferite de bambus, fiecare cu particularităţile sale. Continuând cercetările, am constatat că materialul pentru o bicicletă expusă intemperiilor poate deveni instabil din punct de vedere structural şi atunci m-am întrebat cum pot să stabilizez lemnul de bambus, astfel încât să reziste în timp, la variaţii de umiditate, la atacuri ale insectelor? Lucrând în cercetare timp de 9 ani în Suedia, am profitat de aparatura de care dispuneam în laborator, şi am încercat să găsesc o soluţie prin care bambusul să reziste la umiditate şi atacuri ale insectelor, să fie ignifug şi, într-un final, după un an, am reuşit”, a declarat clujeanul pentru https://www.mediafax.ro.
Pentru aceeași sursă, cercetătorul clujean a mai explicat:
„Una dintre principalele probleme ale bambusului, ale lemnului în general, este faptul că absoarbe umiditate din aer, iar tuburile din bambus, după ce absorb umezeală, se dilată, ceea ce creează tensiune internă şi duce la crăparea tubului. În urma cercetărilor de laborator, am descoperit o substanţă care nu lasă bambusul să absoarbă umiditate. Acest proces are la bază polimerizarea. Bambusul are, prin structura sa, molecule de zaharuri, iar prin polimerizare, moleculele sunt legate ca verigile unui lanţ, iar uleiul rezultat îl aplicăm pe tuburile de bambus. Am creat primele prototipuri de biciclete, testate în Suedia, şi am fost încântat de performanţele obţinute. Urmează să colaborez cu specialiştii de la UTCN Cluj-Napoca pentru a testa bicicletele în laborator, din punct de vedere al rezistenţei în diferite condiţii de umiditate”.
Potrivit clujeanului, cadrul de biciletă din bambus este ușor, cântărește doar 900 grame, dar este mai rezistent decât unul din fibră de carbon. Bambusul folosit la confecționarea bicicletelor este comandat din China. Dacă inițial, clujeanul și-a investit economiile în această afacere, acum a obținut 40 000 de euro printr-un proiect european astfel că, în următoarele luni va începe producția și desfacerea de biciclete pe scară largă. Costul unei astfeld e biciclete nu este la îndemâna oricui, acesta ridicându-se la aproximativ 1200 euro.
Sursă foto: Rareș Vâsc- Facebook",https://www.notabn.ro/povestea-inedita-a-unui-clujean-ce-a-renuntat-la-cariera-de-cercetator-ca-sa-construiasca-biciclete-din-bambus/,2020-03-06,About The Author
1010,1010,notabn.ro,Cui lăsăm pământul european?,"Autor: Alin Seserman
De ce are tupeu Erdogan să trimită milioane de imigranți spre Europa? Pentru că are cu cine. Pentru că actualul model de conducere european și sistemul de luare a deciziilor este dezastruos pentru viitorul Europei. Pentru că actualii conducători (că lideri nu mai avem) sunt absolut depășiți la cea mai mică problemă de politică externă care apare.
Astăzi am ajuns să ne apărăm de conducătorii turci ca în evul mediu (termen uzat pentru ironizarea creștinilor).
Dacă UE nu-şi schimbă politica față de imigrație, nu prea are rost să se cheltuie bani mulți pe apărare. Matematic, Europa în acest secol, e cucerită de oameni care vin pe jos din diverse direcții.
Politica multiculturalismului și a imigrației a eșuat în Uniunea Europeană. Sigur că efectele reale și toate problemele sociale, derivate din politicile greșite din ultimii 25 de ani, se vor vedea mai bine peste trei decenii când votul europenilor băștinași va fi copleșit de imigranții non europeni.
E bine să fim toleranți și să avem compasiune pentru aproape dar fără a distruge viețile altora.
Aici nu e vorba de toleranță sau intoleranță, de compasiune sau de a da o mână de ajutor altor oameni. Dacă mâine vin 5 milioane din
Orientul Mijlociu nu se rezolvă absolut nimic ci doar se creează o mare, o foarte mare problemă socială cu implicații pentru sute de ani. În Asia și Africa sunt miliarde de oameni. Salvarea nu vine din ocuparea teritoriului european, ci din susținerea programelor de educație, sănătate și a unei dezvoltări economice. Începând din nordul Africii.
Sigur că e bine să ajuți oamenii și UE trebuie să se asigure ca toți cei din Turcia și din alte părți să ajungă sănătoși acasă.
Nici Merkel și în niciun caz Erdogan nu poate hotărî ce vecini de scară trebuie să avem. Știm retorica „corecților politici” care ne spun povești despre românii care au plecat în Italia și Spania. E cu totul altceva. Românii nu s-au ghetoizat și nu își impun religia și cultura nicăieri. Românii respectă regulile pe întreg teritoriul UE.
Știm cine sunt marii apărători ai migrației de orice fel. Oameni care nu se întâlnesc niciodată cu acei oameni de care zic ei că le pasă. Sunt oameni care au garduri de 5 metri și case de 1000 mp cu serviciu permanent de pază. Începând cu actorii de la Hollywood și terminând cu noii milionari inclusiv din România.
Ei sunt marii susținători ai ocupării Europei. Sigur, în numele binelui și chiar al creștinătății.",https://www.notabn.ro/cui-lasam-pamantul-european/,2020-03-06,About The Author
1011,1011,notabn.ro,CCR a decis. Avocatul Poporului (Victor Ciorbea) nu beneficiază de pensie specială.,"Curtea Constituţională a admis parțial, miercuri, sesizarea preşedintelui Klaus Iohannis cu privire proiectul pentru modificarea Legii 35/1997 privind organizarea şi funcţionarea Avocatului Poporului, prin care acesta beneficiază de pensie de serviciu egală cu 80% din salariul brut lunar.
Iată comunitatul CCR
În ziua de 30 ianuarie 2019, Plenul Curţii Constituţionale, învestit în temeiul art.146 lit.a) teza întâi din Constituţie şi al art.11 alin.(1) lit.A.a) şi art.15 din Legea
nr.47/1992 privind organizarea şi funcţionarea Curţii Constituţionale, a luat în dezbatere, în cadrul controlului anterior promulgării, următoarele obiecţii de neconstituţionalitate:
A. Obiecţia de neconstituţionalitate a Legii pentru modificarea şi completarea Legii nr.35/1997 privind organizarea şi funcţionarea instituţiei Avocatul Poporului,
obiecţie formulată de Preşedintele României În urma deliberărilor, Curtea Constituţională, cu unanimitate de voturi în privinţa pct.I din dispozitiv şi cu majoritate de voturi în privinţa pct.II din dispozitiv, a decis:
1. A admis obiecţia de neconstituţionalitate şi a constatat că dispoziţiile art.I pct.8 (cu referire la art.9 alin.(4)), art.I pct.9 (cu referire la art.9 alin.(41)) şi art.I pct.15 (cu referire la art.11 alin.(12)-(13)) din Legea pentru modificarea şi completarea Legii nr.35/1997 privind organizarea şi funcţionarea instituţiei Avocatului Poporului sunt neconstituţionale.
2. A respins, ca neîntemeiată, obiecţia de neconstituţionalitate şi a constatat că dispoziţiile art.I pct.10 (cu referire la art.9 alin.(6)), art.I pct.65 (cu referire la art.552
alin.(1), (2) şi (4)) şi art.I pct.67 (cu referire la art.57 alin.(2) şi (4)) din Legea pentru modificarea şi completarea Legii nr.35/1997 privind organizarea şi funcţionarea in-stituţiei Avocatului Poporului, precum şi legea în ansamblul său, sunt constituţionale în raport cu criticile formulate.
B. Obiecţiile de neconstituţionalitate a dispoziţiilor Legii privind declasifica-rea unor documente, în ansamblul său, obiecţii formulate de Înalta Curte de Casaţie şi Justiţie, constituită în Secţii Unite, de un număr de 30 de senatori aparţinând Grupurilor parlamentare ale Partidului Naţional Liberal şi Uniunii Salvaţi România şi de Preşedintele României.
În urma deliberărilor, Curtea Constituţională, cu unanimitate de voturi, a admis obiecţiile de neconstituţionalitate şi a constatat că Legea privind declasificarea unor documente, în ansamblul său, este neconstituţională.
Curtea a reţinut că actul normativ criticat este de natură a contraveni dispoziţiilor art.1 alin.(4) din Constituţie referitor la principiul separaţiei şi echilibrului puterilor în stat, Parlamentul intrând în sfera de competenţă a autorităţii executive, singura autoritate publică cu atribuţii în organizarea executării legilor. În raport de această soluţie, care vizează legea în ansamblul său, Curtea nu a mai analizat celelalte critici de neconstituţionalitate formulate.
C. Obiecţia de neconstituţionalitate a Legii privind aprobarea Ordonanţei de urgenţă a Guvernului nr. 96/2016 pentru modificarea şi completarea unor acte normative în domeniile educaţiei, cercetării, formării profesionale şi sănătăţii, obiecţie formulată de Preşedintele României.
În urma deliberărilor, Curtea Constituţională, cu unanimitate de voturi, a admis obiecţia de neconstituţionalitate şi a constatat că Legea privind aprobarea Ordonanţei de urgenţă a Guvernului nr. 96/2016 pentru modificarea şi completarea unor acte normative în domeniile educaţiei, cercetării, formării profesionale şi sănătăţii este neconstituţională în ansamblul său.
D. Obiecţia de neconstituţionalitate a Legii privind aprobarea Ordonanţei de urgenţă a Guvernului nr.105/2017 pentru modificarea art.23 alin.(1) lit.c) din Legea vânătorii şi a protecţiei fondului cinegetic nr.407/2006, obiecţie formulată de Preşedintele României.
În urma deliberărilor, Curtea Constituţională, cu unanimitate de voturi, a admis obiecţia de neconstituţionalitate şi a constatat că Legea privind aprobarea Ordonanţei de urgenţă a Guvernului nr.105/2017 pentru modificarea art.23 alin.(1) lit.c) din Legea vânătorii şi a protecţiei fondului cinegetic nr.407/2006 este neconstituţională în ansamblul său.
Deciziile sunt definitive şi general obligatorii şi se comunică Preşedintelui României, preşedinţilor celor două Camere ale Parlamentului şi prim-ministrului.
– Argumentele reţinute în motivarea soluţiilor pronunţate de Plenul Curţii Constituţionale vor fi prezentate în cuprinsul deciziilor, care se vor publica în Monitorul Oficial al României, Partea I.
Compartimentul Relaţii externe, relaţii cu presa şi protocol al Curţii Constituţionale",https://www.notabn.ro/ccr-a-decis-avocatul-poporului-victor-ciorbea-nu-beneficiaza-de-pensie-speciala/,2020-03-06,About The Author
1012,1012,notabn.ro,Primarul din Târgu Mureș propune o dezbatere publică privind responsabilitatea nașterii unui copil,"Într-o postare pe Facebook, Dorin Florea, primarul municipiului Târgu Mureș propune o dezbatere publică privind responsabilitatea nașterii unui copil. Edilul susține că nu trebuie ca numărul de locuitori ai României să crească cu orice preț și că trebuie prevenită situația în care unele cupluri fac copii pentru a avea o sursă de venit din alocația acestora.
Contactat de jurnaliștii HotNews.ro, Dorin Florea a susținut că propunerea sa nu este discriminatorie și mai mult, acesta a recunoscut că se referă la comunitatea romă în rândul cărora se înregistrează o natalitate foarte ridicată deși, această comunitate are condiții precare de trai.
Acesta a precizat că statul încurajează nemunca și că a întâlnit cazuri în care fete de 12-13 ani au devenit mame „pentru banii de alocație”. „Eu am (la Tg. Mureș-n.r.) cel mai mare număr de țigani din țară (…) Țiganii sunt o problemă serioasă a României și ne facem că nu vedem?! (…) De când i-a dezrobit Cuza, au rămas la fel”, a precizat Dorin Florea, conform sursei citate.
În replică, reprezentanții comunităților rome au anunțat că ei susțin ca o femeie romă să nască și 10 copii, iar în ce-l privește pe primarul din Târgu Mureș doresc să-l aducă în fața unui stabor țigănesc care să-l judece pentru declarațiile făcute. Edilul din Târgu Mureș a revenit astăzi cu o postare pe Facebook, precizând că nu retractează: ,, nici o virgulă din comunicatul atât de controversat cu privire la necesitatea unei dezbateri publice privind responsabilitatea nașterii unui copil. România reală este cea pe care eu o cunosc, iar tot ceea ce am spus este rezultatul unor analize obiective.”
Iată, mai jos, postarea inițială a edilului.
,,ADUCEREA PE LUME A UNUI COPIL AR TREBUI SA FIE O MARE RESPONSABILITATE INTR-UN STAT CIVILIZATLipsa dezbaterilor publice și a discuțiilor organizate într-un mediu adecvat nasc de cele mai multe ori legi, hotărâri de Guvern și alte acte normative foarte greu de aplicat, cu urmări de cele mai multe ori ciudate.
Așa se întâmplă și în cazul legislației privind acordarea indemnizației de creștere a copilului care, după părerea mea, ar trebui abordată altfel. Nimeni nu se poate opune dorinței de a avea un copil, însă populația trebuie conștientizată că responsabilitatea creșterii și formării unui copil este uriașă. De mai bine de șase ani, am atras atenția asupra acestor aspecte, dar se pare că pe nimeni nu interesează.
Reiau acest subiect și propun introducerea obligatorie a unei anchete sociale pentru cuplurile care vor să aducă pe lume copii, anchetă care să țină cont de următoarele lucruri:
– dovada unui loc de muncă și a unei locuințe stabile;
– situație financiară acceptabilă;
– un nivel de educație minim stabilit prin lege;
– vârsta minimă la care un adult să devină părinte, etc.
În cazuri exceptionale, în care totuși un cuplu care nu îndeplinește condițiile prezentate mai sus va avea un copil, consider că statul va trebui să preia copilul și să-i ofere condițiile corespunzătoare pentru dezvoltare ( igienă, educație, hrană). În acest caz, indemnizația nu ar mai fi acordată părinților. Aceștia vor avea însă posobilitatea de a-și recupera copilul, după ce vor îndeplini condițiile prevăzute mai sus.
Cred că nu este cazul să ne gândim să creștem demografia țării cu orice preț. În România există multe familii defavorizate (nu mă refer la persoane cu dizabilități), ci la cei apți de lucru care nu vor să muncească, la cei care aduc pe lume copii cu un singur scop: să aibă o sursă de venit. Aceste medii generează infracționalitate crescută, abandon, lipsă de educație etc.
Sunt absolut convins că după o dezbatere serioasă privind această temă și conștientizarea celor ce primesc alocația ca sursă de venit, s-ar relansa și programul de contracepție. Cu toate eforturile Primăriei Târgu Mureș pentru a integra din punct de vedere social aceste persoane, din păcate nu s-a reușit decât în mică măsură. Iar asta din mai multe cauze, dar cele mai importante sunt cele arătate mai sus”.",https://www.notabn.ro/primarul-din-targu-mures-propune-o-dezbatere-publica-privind-responsabilitatea-nasterii-unui-copil/,2020-03-06,About The Author
1013,1013,notabn.ro,peste 30 000 de candidați susțin examenul de titularizare,"Un număr de 31.052 de candidaţi vor susţine miercuri, începând cu ora 10,00, în 87 de centre de examen, proba scrisă din cadrul concursului de ocupare a posturilor/catedrelor didactice vacante/rezervate din învăţământul preuniversitar – titularizare.
Potrivit Ministerului Educaţiei Naţionale, sunt disponibile 4.502 posturi didactice/catedre vacante pentru angajare pe perioadă nedeterminată.
Pentru susţinerea acestei probe s-au înscris 31.052 de candidaţi, număr în creştere comparativ cu anul trecut (27.551 de candidaţi). Dintre aceştia, 4.625 de candidaţi sunt absolvenţi din promoţia curentă. Aceştia îşi pot valida fişele de înscriere cel târziu până în dimineaţa zilei de miercuri, ora 9,00.
Pentru susţinerea probei scrise, candidaţii trebuie să fie prezenţi în sala de concurs cel mai devreme la ora 8,00 şi cel mai târziu la ora 9,00, înainte de comunicarea subiectelor.
„Subiectele, traducerea acestora în limbile minorităţilor naţionale şi baremele de evaluare pentru cele 115 discipline de concurs sunt asigurate de Centrul National de Evaluare şi Examinare şi vor fi publicate, după susţinerea probei scrise, pe site-ul subiecte2018.edu.ro. Lucrările scrise vor fi evaluate în 11 centre organizate la nivel naţional”, menţionează MEN.
Primele rezultate la proba scrisă vor fi afişate în data de 17 iulie, la sediile inspectoratelor şcolare şi pe site-ul http://titularizare.edu.ro, iar contestaţiile se vor depune la sediile inspectoratelor şcolare judeţene în zilele de 17 iulie, după afişarea rezultatelor, până la ora 21,00, respectiv 18 iulie, până la ora 15,00. Rezultatele finale se afişează la sediile inspectoratelor şcolare judeţene şi pe site-ul menţionat anterior în data de 24 iulie.
„Pentru angajarea pe perioadă nedeterminată (titularizare), candidaţii trebuie să obţină minimum nota 7 (şapte) atât la proba scrisă, cât şi la proba practică/inspecţia specială la clasă în profilul postului. Pentru angajarea pe perioadă determinată (suplinire), candidaţii trebuie să obţină minimum nota 5 (cinci) atât la proba scrisă, cât şi la proba practică/inspecţia specială în profilul postului. Repartizarea candidaţilor pe posturile didactice de predare vacante publicate pentru angajare pe perioadă nedeterminată se realizează în şedinţe publice organizate de inspectoratele şcolare în data de 25 iulie”, precizează MEN.
În data de 26 iulie va avea loc repartizarea pe posturi.",https://www.notabn.ro/peste-30-000-de-candidati-sustin-examenul-de-titularizare/,2020-03-06,About The Author
1014,1014,notabn.ro,Ce l-a ținut în țară pe neurochirurgul Ionuț Gobej după ce a fost nevoit să plece de la Spitalul Colentina,"Educat în România și specializat în Franța, neurochirurgul și-a câștigat cele­bri­­tatea contestând conducerea unui spital de stat, când actul medical a înce­put să sufere din cauza lipsei unor materiale sani­tare de bază. „Mai bine nu mai operez ni­mic toată viața, decât să omor un om că n-am avut un fir“, spunea atunci medicul.
Acum explică ce înseamnă pentru un specialist format în Occident cea mai bună îngrijire posibilă acordată pacientului. „Un om care are nevoie de chirurgie cerebrală trebuie să se simtă cât mai safe (în sigu­ranță, n.r.) când merge la doctor; dacă are o tu­moră, să aibă postoperator cât mai puține leziuni, să se vindece cât mai repede, să plece acasă cât mai repede, iar stresul să fie minim.“
Cum se poate întâmpla asta, când în cele mai multe spitale ale lumii o operație pe creier presupune aproape scalparea pa­cientului și decupaje dureroase ale cra­niu­lui? Prin practicarea celor mai noi și revo­luționare căi de a interveni. „Noi am aderat la două tipuri de neurochirurgie: chirurgie cerebrală «prin gaura cheii», «keyhole neurosurgery», care se caracte­rizează prin incizii foarte mici, fără pansament, fără deficite estetice și cu o recupe­rare ultrarapidă postoperator. Prin acest tip de chirurgie, se pot trata aproape toate patologiile intracraniene, de la tumori până la malformații vasculare. A doua mare categorie este chi­rurgia spi­nală en­doscopică. Aproape toate inter­ven­țiile, in­cluzând leziuni intervertebrale, se pot face azi endoscopic, cu incizii de un centimetru.“
Medicul vorbește despre operațiile pe creier și la coloana vertebrală ca și cum ar fi cel mai simplu lucru din lume. Dar nu sunt. „Acest tip de chirurgie, spinală en­do­­sco­pică, este foarte rară chiar și în ță­rile civilizate. Nu e ceva care se face chiar în toate clinicile. Iar chirurgia spinală en­dos­co­pică e chiar mai rar întâlnită decât «keyhole neurosurgery», care se practică în doar câteva centre din toată lumea“, spu­ne medicul. Precizează apoi, tranșant: „Nu am cunoștință ca în România, la stat, să se facă pe undeva chirurgie endosco­pică spinală“.
Vineri după-amiaza, la o oră când toate ieșirile din București se aglomerează, Ionuț Gobej nu pare că s-ar grăbi undeva și e gata să arate noile sa­loa­ne în care vor sta pacienții, sălile de ima­gistică și blocul operator în care a in­trat aparatură de două milioane de euro. Bani asigurați în principal de grupul Monza, al cărui nou spi­tal, Metropolitan, va găzdui noua sec­ție de neurochirurgie. Medicii au și ei con­tribuția lor.
„BrainLAB, una dintre cele mai tari firme de neuronavigație, lucrează cu noi. Participăm la dezvoltarea echipamentelor. Nu doar că le dăm un feedback, le și spunem cum ar putea fi mai bine dacă ei ar dezvolta un echipament sau un program într-o anumită direcție. Pentru noi, este o mândrie, o onoare, c-am fost aleși să fim consultanții acestei firme. Nu e ceva accesibil oricui.“
O astfel de tehnologie e obligatorie pen­tru performanțe ade­vărate într-un domeniu special.
„Suntem foarte bucuroși, foarte entu­ziaști… Dar chirurgia prin gaura cheii, fără o tehnologie performantă, e imposibil de făcut. O eroare de doi-trei milimetri la incizia pielii poate însemna diferența între a putea face o intervenție și a nu o putea face. Și atunci ai nevoie de o tehnologie ultraperformantă. Imagistică, navigație…Un fel de GPS, doar că pentru creier. Există și alte sisteme de asigurare a se­cu­rității pacientului. Unele măsoară funcțiile motorii în timp ce pacientul este adormit. Neuronii care au această funcție sunt sti­mulați și dau răspuns la nivelul muș­chilor.“
La sfârșitul anului trecut, vestea că neurochirurgii sud-africani au operat un muzician în timp ce acesta cânta la chitară a făcut înconjurul lumii. Ionuț Gobej nu este neapărat impresio­nat. „Facem și noi chirurgie cu pacientul treaz, asta a devenit deja o chestie frec­ventă. E necesară pentru acele funcții pentru care nu s-a descoperit încă nicio posibilitate de a le monitoriza cu pacientul adormit. Dacă tumora e într-o zonă determinantă pentru activitate artistică, precum muzica, se poate face și așa. La fel se pot monitoriza și funcția vizuală, și funcția verbală.“
Gândul că un pacient ar putea avea de suferit din cauza acțiunilor unui medic ar trebui să fie de nesuportat pentru cei care și-au asumat misiunea de a vindeca, spune Ionuț Gobej. „Primum non nocere e o promisiune pe care medicii o fac încă de pe timpul lui Hipocrat. Înseamnă că în primul rând nu trebuie să distrugi, totul este important.“
Cu atât mai mult, când este vorba de creier. „Creierul nu doare, poți elimina părți din el, iar pacientul să continue să aibă o existență aparent normală: poate să mănânce, să doarmă, să meargă. Noi încercăm să eliminăm cât mai puțin țesut funcțional, ca să dăm șansa omului să fie cât mai bine după, ca și personalitatea lui să rămână cât mai neschimbată.“",https://www.notabn.ro/37475-2/,2020-03-06,About The Author
1015,1015,notabn.ro,"Fostul preşedinte al României, Traian Băsescu: “Ne-am strâns toţi în jurul bradului“","Fostul preşedinte al României, Traian Băsescu, a publicat mai multe fotografii din Seeara de Ajun cu întreaga familie. Preşedintele a primit colindători la reşedinţa sa unde a petrece sărbătorile.
“În Ajunul Crăciunului ne-am strâns toţi: nepoţei, copii, bunici, părinţi şi colindători în jurul bradului. Micuţa Anastasia a primit pentru prima dată colindători şi a fost tare curioasă să vadă ce fac “experimentaţii” în ale Moşului, Traian jr., Radu şi Sofia cu darurile primite.
Crăciun fericit tuturor!“",https://www.notabn.ro/fostul-presedinte-al-romaniei-traian-basescu-ne-am-strans-toti-in-jurul-bradului/,2020-03-06,About The Author
1016,1016,notabn.ro,VICTORIE ISTORICĂ !!! ROMÂNIA bate Cehia cu 3-2 și merge în semifinalele FED Cup,"de Mihai Sărmășan
România a învins Cehia, deţinătoarea trofeului, cu scorul de 3-2, la Ostrava, după victoria dramatică a perechii Irina Begu/Monica Niculescu în faţa cuplului Barbora Krejcikova/Katerina Siniakova, scor 6-7 (2), 6-4, 6-4.
După 1-1 la finalul primei zile, Simona Halep a adus României a doua victorie în primul meci de duminică și tricolorele au trecut. Simona a învins-o pe Karolina Pliskova după un meci maraton, de două ore și 39 de minute, scor 6-4, 5-7, 6-4.
Mihaela Buzărnescu putea aduce calificarea României încă din al doilea meci de simplu, dar a pierdut fără drept de apel în fața Katerinei Siniakova (învinsă sâmbătă de Simona Halep). A fost 6-4, 6-2, la capătul unui meci care a durat doar o oră și 20 de minute.
Semifinalista s-a decis în meciul de dublu, câștigat în 3 seturi de Irina Begu și Monica Niculescu. Pentru echipa României de Fed Cup urmează duelul cu Franța, din semifinale.",https://www.notabn.ro/ce-victorie-romania-bate-cehia-cu-3-2-si-merge-in-semifinalele-fed-cup/,2020-03-06,About The Author
1017,1017,notabn.ro,"Dacian Cioloş: ""Nu i-aş fi dat o şansă doamnei Dăncilă. Ştiam ce înseamnă relaţia cu domnul Dragnea""","Fostul premier, Dacian Cioloş, e de părere că până la sfârşitul lunii noiembrei, România ar trebui să aibă un guvern nou, cu un prim minstru nou, pentru a pregăti ţara în vederea preluării preşedinţiei Uniunii Europene
„România are nevoie de un guvern mai credibil. Opoziţia şi parlamentarii de bună credinţă trebuie să aleagă un nou guvern până la sfârşitul lui noiembrie”, a precizat Dacian Cioloş în emisiunea Faţă în faţă, difuzată de Digi 24.
Cioloş a precizat că el şi-a propus câştigarea alegerilor şi asumarea unui guvern performant.
„Avem nevoie de un guvern competent şi de o asumare politică. În 2016 a fost o criză, iar Parlamentul a făcut ce-a vrut şi a dat vina pe guvern pentru toate relele. PSD duce România la dezastru nu doar prin măsurile din justiţie, ci şi economic”. Legat de desemnarea premierului Dăncilă, Cioloş a spus:
„Nu i-aş fi dat o şansă doamnei Dăncilă. Ştiam ce înseamnă relaţia cu domnul Dragnea”.
În ceea ce priveşte activitatea preşedintelui în funcţie, Cioloş a precizat:
„Domnul Iohannis ţine la respectarea Constituţiei, românii au nevoie de un preşedinte dătător de încredere. Poziţia are nişte prerogative formale dar şi morale. El trebuie să dea mereu încredere.
În cazul lui Augustin Lazăr, ministru justiţiei nu a arătat motive de demitere a acestuia, deci nu există motive de revocare”, a încheiat fostul premier.",https://www.notabn.ro/dacian-ciolos-nu-i-as-fi-dat-o-sansa-doamnei-dancila-stiam-ce-inseamna-relatia-cu-domnul-dragnea/,2020-03-06,About The Author
1018,1018,notabn.ro,"România, țara din UE cea mai periculoasă pentru bicicliști și pietoni, conform Eurostat","Un studiu recent al Eurostat arată, potrivit Mediafax, că rata deceselor în rândul pietonilor în accidente de trafic rutier este cea mai ridicată în România din toată Uniunea Europeană, înregistrându-se 37 de decese la un milion de locuitori.
Potrivit sursei citate, numărul de decese înregistrate în accidentele de circulaţie rutieră în spațiul UE a fost estimat la aproximativ 25.000 în 2017, adică 50 de accidente mortale la un milion de locuitori.
Decesele în accidente auto au reprezentat în 2017, aproape jumătate (46%) din totalul accidentelor rutiere fatale, urmate de decesele în cazul pietonilor (21%), motocicliştilor (15%), bicicliştilor (8%).
În statele membre ale UE, Bulgaria ocupă cel mai mare loc în categoria autoturismelor cu 64 de decese la un milion de locuitori, la polul opus se află Malta cu 11 decese.",https://www.notabn.ro/romania-tara-din-ue-cea-mai-periculoasa-pentru-biciclisti-si-pietoni-conform-eurostat/,2020-03-06,About The Author
1019,1019,notabn.ro,Doar 21% autoturisme noi înmatriculate în România în primele șapte luni ale anului,"În țara noastră au fost înmatriculate, în intervalul ianuarie-iulie 2018, un număr de 349.473 de autorurisme potrivit Mediafax care a obținut date statistice de la Direcția Regim Permise și Înmatriculări (DRPCIV). Dintre acestea, doar 21% sunt mașini noi, restul fiind mașini la mâna a doua.
În privința preferințelor, în ceea ce privește mașinile noi, potrivit sursei citate, conduce Dacia cu peste 21.000 de înmatriculări, urmată de Skoda(6.753) şi Volkswagen (6.632). În privința înmatriculările de maşini la mâna a doua, cele mai preferate mărci de către români sunt: Volkswagen – 69.023, Opel – 29.407 şi BMW cu 26.185 de înmatriculări.",https://www.notabn.ro/doar-21-autoturisme-noi-inmatriculate-in-romania-in-primele-sapte-luni-ale-anului/,2020-03-06,About The Author
1020,1020,notabn.ro,"Trupa Fără Zahăr, în concert la Bistrița","Cunoscuta trupă, Fără Zahăr, va susține un concert acustic la Bistrița în data de 16 februarie. Concertul va avea loc la Sinagoga Bistrița, iar prețul unui bilet este de 25 lei.
”Râdem, glumim, da’ nu părăsim incinta.
Un concert de râsu-plânsu.
Folk de Dorohoi!
O samă de glume puse pe muzică de
Bobi Dumitraș – voce, chitară
și
Bobo Burlăcianu – voce mai bună, chitară mai scumpă”, este mesajul trupei pentru fani.
Informații suplimentare și rezervări la 0744 474 252.
Fără Zahăr este o trupă de muzică și umor, abordând mai multe genuri muzicale pe versuri comice, de satiră socială, cu teme inspirate din viața satului. Soliștii trupei provin din regiunea Moldova a României și cântă predominant în graiul moldovenesc.
În 2005 trupa obține Discul de Aur pentru vânzările primului album.",https://www.notabn.ro/trupa-fara-zahar-in-concert-la-bistrita/,2020-03-06,About The Author
1021,1021,notabn.ro,Cugetarea de vineri,"Autor: Raluca Someșan
Oamenii sămânță
M-a purtat vântul pe tâmple şi nori.
M-a-mprăştiat în colțuri şi zori.
M-a strivit o palmă, închinzând ochii şi pumnul.
Vărsându-mă-n focul din căuşul palmei tale.
Tot un om sămânță şi tu,
Renăscut.
Ai închis pumnul
Şi-am închis ochiul,
văzându-mã strivită iar.
Dar..
Iar,
cum ți-am crescut din palmă
Adusă de vânt din zări străine,
Şti doar tu şi sămânța din tine.
Oamenii sămânță fac flori.
Pictură de Raluca Someșan",https://www.notabn.ro/cugetarea-de-vineri-22/,2020-03-06,About The Author
1022,1022,notabn.ro,"Dacian Cioloş, la Sibiu, despre referendumul privind redefinirea familiei: „Nu îi văd utilitatea. Sunt bani pierduți“. VIDEO","Fondatorul Mișcării România Împreună (RO+), Dacian Cioloș, a declarat, într-o conferință de presă susținută, sâmbătă după-amiază, la Sibiu, că nu vede utilitatea organizării unui referendum pentru redefinirea familiei și că banii folosiți pentru acest referendum sunt cheltuiți inutil.
„Problema căsătoriei între un bărbat şi o femeie e deja legiferată. Ea există deja în Codul Familiei. Acest referendum nu aduce nimic nou din perspectiva aceasta a dreptului unui bărbat de a se căsători cu o femeie şi a dreptului unei femei de a se căsători cu un bărbat și de protecție a familiei tradiționale“, a declarat fostul premier.
În opinia lui Dacian Cioloș, familia tradiţională trebuie protejată prin măsuri economice – ajutor pentru tinerii care doresc să se căsătorească, să aibă copii, locuri de muncă bine plătite şi asigurarea unei locuințe. „Din punctul meu de vedere, protecţia familiei tradiţionale ar trebui să se traducă prin măsuri economice, prin măsuri fiscale, prin măsuri sociale, prin care familiile să fie ajutate, tinerii să fie ajutaţi să se căsătorească, să aibă o locuinţă, să aibă locuri de muncă unde să fie bine plătiţi, să poată să facă copii, pe care să îi poată întreţine. Acestea ar fi măsurile care ar putea proteja şi stimula familia. Acest referendum nu văd ce ar putea aduce în plus, nici dezbaterea, cum e organizată şi politizată. De aceea, nici nu vreau să particip la această dezbatere, pentru că ea e politizată, din păcate. Nu văd utilitatea acestui referendum. Sunt bani pierduţi“, a adăugat Dacian Cioloş.
Referendumul privind redefinirea familiei va avea loc pe 6 şi 7 octombrie, între orele 7.00 şi 21.00. Întrebarea care le va fi adresată cetăţenilor şi la care aceştia trebuie să răspundă cu „da“ sau „nu“ va fi: „Sunteţi de acord cu Legea de revizuire a Constituţiei României în forma adoptată de Parlament?“.
sursa: www.impreunapentruromania.ro",https://www.notabn.ro/dacian-ciolos-la-sibiu-despre-referendumul-privind-redefinirea-familiei-nu-ii-vad-utilitatea-sunt-bani-pierduti-video/,2020-03-06,About The Author
1023,1023,notabn.ro,Asociaţia MagiCAMP şi filosoful Mihai Şora premiaţi de Parlamentul European,"Asociaţia MagiCAMP şi filosoful Mihai Şora sunt câştigătorii din România ai Premiului Cetăţeanului European 2018. Asociaţia MagiCAMP s-a remarcat prin proiecte şi activităţi gratuite de susţinere şi reintegrare în viaţa socială a copiilor cu afecţiuni oncologice, cu arsuri grave şi a celor care au pierdut pe cineva drag, dar şi a familiilor acestora.
Peste 500 de copii din România şi din Republica Moldova au beneficiat de terapie prin joacă, îngrijire, inclusiv medicală, şi de consiliere de specialitate în taberele de vară MagiCAMP. Iar sprijinul a continuat cu diferite proiecte sociale, precum facilităţi de cazare pentru familiile copiilor cu afecţiuni grave, dar şi prin proiecte de asistenţă pe parcursul tratamentului şi după finalizarea acestuia.
Parlamentul European acordă, anual, începând cu 2008, Premiul Cetăţeanului European pentru activităţi şi iniţiative realizate de cetăţeni, grupuri, asociaţii sau organizaţii care, prin acţiunile lor de zi cu zi, promovează valorile consacrate de Carta drepturilor fundamentale a Uniunii Europene.",https://www.notabn.ro/asociatia-magicamp-si-filosoful-mihai-sora-premiati-de-parlamentul-european/,2020-03-06,About The Author
1024,1024,notabn.ro,"Dacian Cioloș: ,,Curtea Constituțională trebuie depolitizată complet”","Dacian Cioloș și Platforma 100 au reacționat rapid după ce Curtea Constituțională a decis că președintele trebuie să revoce șeful DNA. Într-o postare, fostul premier, Dacian Cioloș, critică decizia de azi a CCR.
,,În ultima perioadă am avut o serie de dovezi că instituțiile statului sunt disfuncționale. Susținerea partidului și nu legea a devenit cel mai important factor în decizie. Am văzut asta la CNCD și acum la Curtea Constituțională a României.
Prin decizii, precum cea de de azi judecătorii Curții Constituționale îndepărtează tot mai mult instituția de rolul său de gardian al Constituției și o transformă într-un jucător politic. Acest lucru este inadmisibil în democrație.
Ca parte a unui proces de reformare a statului, pe care Mișcarea România Împreună îl va propune în programul său politic, Curtea Constituțională trebuie depolitizată complet pentru a-și relua rolul.
Rolul Președintelui României, ales prin vot direct de către milioane de cetățeni, nu poate fi modificat de CCR prin decizii cu iz de poziționare politică.
Nu e deloc în regulă! Ajungem să trebuiască să apărăm democrația de însăși Curtea Constituțională?”
Comunicat Platforma 100
,,CCR trebuie depolitizată de urgență. Judecătorii Curții confundă argumentele politice cu celel juridice
Curtea Constituțională confirmă, prin decizia de astăzi, că a devenit un instrument politic și este necesară o reformă profundă care să redea prestigiul și independența acestei organizații.
Majoritatea judecătorilor Curții Constituționale a constatat astăzi existența unui conflict de natură constituțională între Președintele și Guvernul României și a solicitat Președintelui revocarea procurorului șef al Direcției Naționale Anticorupție, astfel cum a cerut anterior ministrul justiției.
Judecătorii Curții Constituționale omit un aspect esențial: procedura privitoare la revocarea procurorului șef al DNA a inclus și obținerea poziției Consiliului Superior al Magistraturii, organ reprezentativ al magistraților din România. Acesta s-a pronunțat ferm împotriva revocării procurorului șef al DNA, respingând toate argumentele aduse de ministrul justiției. Potrivit ultimei decizii CCR, Președintele României trebuie să ignore poziția CSM, coordonator al justiției din România, favorizând poziția unei persoane desemnate politic în funcția de ministru.
Platforma România 100 consideră că decizia anunțată astăzi arată mai clar ca niciodată că sistemul de desemnare a judecătorilor Curții Constituționale trebuie modificat fundamental. Nu este acceptabil ca instanța constituțională, arbitru al vieții politice, să fie compusă din foști parlamentari, dispuși să susțină în orice moment pozițiile partidului care le-a susținut numirea.
Poziția de judecător constituțional trebuie să fie una dintre cele mai importante demnități ale statului român și să se bazeze pe fidelitatea față de Constituție, iar nu pe obediența față de partid”.",https://www.notabn.ro/dacian-ciolos-curtea-constitutionala-trebuie-depolitizata-complet/,2020-03-06,About The Author
1025,1025,notabn.ro,Record de locuri de muncă la Târgul de Cariere Cluj,"Record absolut de angajări Cluj. Peste 120 de companii şi organizaţii recrutează la Târgul de Cariere Cluj săptămâna viitoare, între 17-20 aprilie. Evenimentul are loc la Sala Polivalentă.
Datorită complexităţii şi a numărului mare de specializări şi oportunităţi de carieră oferite, Târgul este împărţit în două secţiuni: Cluj Global şi Cluj IT. Organizatorii estimează un număr total de 5.000 de locuri de muncă, programe de internship şi voluntariat.
Târgul de Cariere Cluj Global are loc pe 17-18 aprilie şi este un eveniment de recrutare generalist, ce va reuni peste 80 de companii din cele mai diverse domenii de activitate: Auto şi Automotive, Inginerie, Tehnică, Call Center, Servicii, Turism, Retail, Financiar-Bancar, Audit, Media, Consultanţă, HR, Shared Services, Energie, Telecomunicaţii, Farmaceutic sau Transport.
,,Vrei un job, dar nu știi de unde să începi să-l cauți?
Vrei să mergi la un interviu, dar parcă ai emoții?
Ai un CV, dar nu ești sigur că spune ce trebuie despre tine?
Ți-ar plăcea să fii voluntar, dar de fiecare dată amâni pentru vara viitoare?
Nu ai mai avut un job, dar nimeni nu caută colegi fără experiență?
Și pentru că a venit vorba de colegi: vrei să lucrezi la o companie, dar nu știi cum e echipa și dacă te-ai potrivi acolo?
La Târgul de Cariere ai șanse bune să găsești răspuns la aceste întrebări. Ne vedem la Cluj-Napoca, pe 17-18 aprilie, să vorbim pe-ndelete despre cariera ta”, e anunțul făcut de organizatorii târgului.
Printre angajatorii care participă la TdC Cluj Global se numără Bombardier, Genpact, Emerson, Blue Projects, Kaufland, Lidl, Star Transmission, Steelcase, Vertiv, Banca Transilvania, Bosch şi Bosch Rexroth, CSI, De’Longhi, Electrolux, Terapia, Cora, E.ON, Energobit, Leroy Merlin, Office Depot, Tenaris Silcotub, Yardi,
Sykes, Michelin, MgTec Group, McDonald’s, Heisterkamp, Office Therapy, Penny, Pyronova, Rigips Saint-Gobain, Premier Pro management, OLX şi multe altele.
40 de angajatori caută cei mai buni IT-şti",https://www.notabn.ro/record-de-locuri-de-munca-la-targul-de-cariere-cluj/,2020-03-06,About The Author
1026,1026,notabn.ro,Platforma 100: ”Experimentul Dragnea” și programul de guvernare al Coaliției PSD-ALDE a eșuat,",,Rectificarea bugetară anunțată de Guvernul Tudose arată că ,,experimentul Dragnea” și programul de guvernare al Coaliției PSD-ALDE eșuează după doar opt luni.
Coaliția de guvernare continuă consumul iresponsabil al resurselor și îndatorarea pe termen lung a țării
Consecințele cele mai grave ale acestei rectificări bugetare sunt:
Reducerea banilor alocați investițiilor din fonduri publice cu cel puțin 1,6 miliarde de lei, care condamnă țara la o încetinire a dezvoltării pe termen mediu și lung și privează cetățenii de construcția urgentă de drumuri și autostrăzi.
Majorarea deficitului prin creșterea cheltuielilor mult peste veniturile previzionate duce la îndatorarea României într-un ritm accelerat în condiții de creștere economică, o politică falimentară pe termen lung.
Încercarea de peticire a bugetului prin măsuri dăunătoare economiei, luate în grabă, precum creșterea accizelor la combustibil sau prin măsurile luate la nivelul companiilor de stat de direcționare a dividendelor și rezervelor către stat (peste 2 miliarde din rezerve). Coaliția PSD-ALDE arată că are nevoie de bani pentru a acoperi problemele bugetare pe termen scurt și elimină astfel posibilitatea de investiții și de creare de locuri de muncă pe termen lung prin decapitalizarea brutală a companiilor de stat.
Totodată, Guvernul Tudose recunoaște explicit în nota de fundamentare a proiectului legislativ că banii alocați la începutul anului erau insuficienți plății pensiilor până în luna decembrie. « Nepromovarea prezentului act normativ ar putea avea drept consecinţe neachitarea integrală şi la timp a pensiilor din sistemul public de pensii în anul 2017, element ce vizează interesul general public şi constituie situaţie de urgenţă.»
Vedem astfel cum coaliția de guvernare duce o politică riscantă care poate provoca întârzieri privind plata pensiilor, așa cum a dus deja la întârzieri de plată a salariilor și soldelor pentru personalul din armată.
De asemenea, Platforma România 100 atrage atenția că până la sfârșitul anului multe spitale vor avea grave probleme financiare și vor ajunge în imposibilitatea de a plăti salarii din alocările insuficiente, așa cum sunt indicate în proiectul de rectificare.
Guvernul Tudose perpetuează minciuna privind absorbția fondurilor europene, prin păstrarea în veniturile din fonduri UE a peste 12 miliarde de lei reprezentând subvențiile către agricultură, incluse în premieră în bugetul de stat pentru a masca eșecul absorbției fondurilor de coeziune.
Platforma România 100 atrage atenția că Guvernul PSD-ALDE a amânat cu câteva luni această rectificare bugetară doar pentru a o ,,coafa” într-una așa-zis pozitivă prin ,,scamatorii” fiscale, care, pe termen lung, vor afecta cetățenii prin creșterea prețurilor și încetinirea dezvoltării țării.
ANEXĂ
Actuala rectificare nu aduce investitii noi, nu reduce povara fiscală curentă și nici viitoare. În schimb, rectificarea guvernului PSD-ALDE are următoarele consecințe:
1.Majorează deficitul bugetar nominal ca urmare a creșterii cheltuielilor peste creșterea veniturilor;
2.Reduce banii alocați investițiilor din fonduri publice cu cel puțin 1,6 miliarde de lei pe bugetul de stat (școli, spitale, autostrăzi);
3.Reduce veniturile din fonduri europene cu circa 5 miliarde de lei;
4.Perpetuează minciuna privind absorbția fondurilor europene, prin păstrarea în veniturile din fonduri UE a peste 12 miliarde de lei reprezentând subvențiile către agricultură, incluse în premieră în bugetul de stat pentru a masca eșecul absorbției fondurilor de coeziune; Platforma Romania 100 semnalează că în ceea ce privește fondurile europene, rectificarea bugetară arată clar că Guvernul Tudose este departe de promisiunile electorale privind absorbția. Aproape de finalul lui 2017 nu avem nici un proiect nou pe transporturi care să aibă cel puțin perspectiva de a fi finanțat din 2014-2020.
5.Rectificarea bugetară s-a făcut fără nici o analiză cu privire la resursele financiare necesare cofinanțărilor pe exercițiul financiar 2014-2020. În mod concret, s-a pornit de la ce nevoi sunt pentru cheltuieli (exemplu: salarii mărite) și s-a stabilit că trebuie tăiat de la alte capitole. Cum programele mari de investiții sau cele pe fonduri europene aveau mulți bani alocați, evident că de acolo s-a tăiat cel mai mult cu consecința sacrificării dezvoltării.
6.Guvernul alocă, prin rectificare, resurse suplimentare pentru plata dobânzilor aferente datoriei publice în sumă de 500 milioane de lei. Anul a început cu sume insuficiente la capitolul de cheltuieli cu dobânzile, punând în pericol credibilitatea finanțelor țării.
7.Guvernul PSD-ALDE recunoaște că bugetul de stat inițial era ..desenat” nerealist. În primele 7 luni ale anului curent au fost blocate investițiile publice pentru a mima economii la acest capitol și a permite mutarea banilor de la investiții la cheltuieli de personal. Rectificarea bugetară este necesară pentru plata salariilor, a burselor, a cheltuielilor de funcționare și a programului « Start-up Nation », așa cum se arată în nota de fundamentare a ordonanței de urgență pentru rectificarea bugetului de stat pentru 2017:
« Necesitatea asigurării fondurilor în vederea desfăşurării normale a activităţii unor ordonatori principali de credite până la finele anului; Necesitatea asigurării fondurilor în vederea desfăşurării normale a activităţii unităţilor administrativ-teritoriale până la finele anului; Necesitatea asigurării fondurilor pentru plata majorărilor salariale aprobate pentru… … Necesitatea alocării fondurilor în vederea extinderii acordării bursei studenților pe toată durata anului universitar (12 luni); Necesitatea alocării fondurilor pentru Programul pentru stimularea înființării intreprinderilor mici și mijlocii ”Start-up Nation-România”; »
8.Guvernul Tudose recunoaște că banii alocați erau insuficienți plății pensiilor pentru tot anul, după cum se arată în nota de fundamentare a Ordonanței de urgență pentru rectificarea bugetului asigurărilor sociale de stat pentru anul 2017 : « Nepromovarea prezentului act normativ ar putea avea drept consecinţe neachitarea integrală şi la timp a pensiilor din sistemul public de pensii în anul 2017, element ce vizează interesul general public şi constituie situaţie de urgenţă. »
9.Deficitul bugetului general consolidat crește, ca urmare a creșterii pe sold a veniturilor cu suma de 1.060,7 milioane lei și a cheltuielilor cu suma de 1.705,1 milioane lei. Deși deficitul bugetar se majorează, ponderea acestuia în PIB rămâne neschimbată, de 2.95% din PIB, prin creșterea nejustificată a prognozei PIB-ului nominal cu circa 2.7%, de la 815.2 miliarde lei la 837.1 miliarde lei. Acest artificiu de calcul creează iluzia unui deficit bugetar mai mic, dar în același timp arată o scădere a ponderii veniturilor fiscale în PIB, subliniind eșecul colectării. Evoluția divergentă între economie și venituri publice, și în special venituri fiscale, indică erori grave în administrarea fiscală.
Concret, analiza veniturilor și a cheltuielilor mai evidențiază :
– Creșteri de venituri prin măsuri dăunătoare economiei, luate în grabă, prin creșterea accizelor și a poverii bugetare pe companiile de stat. Creșterea accizelor va aduce până la sfârșitul anului venituri fiscale de 587.2 milioane de lei, dar va avea efecte negative asupra competitivității firmelor românești, asupra inflației și erodează puterea de cumpărare a populației.
– Măsurile luate la nivelul companiilor de stat, de direcționare a dividendelor și rezervelor către stat (peste 2 miliarde din rezerve) sunt dăunătoare pentru evoluția acestora în anii următori prin eliminarea posibilității de investire și de creare de locuri de muncă. Decapitalizarea brutală a companiilor de stat arată o atitudine iresponsabilă a statului, ca acționar majoritar, dar și o disperare de a încasa venituri bugetare. Mai mult, în 2018, cele 2 miliarde de lei colectați anul acesta din rezerve vor trebui înlocuiți cu alte surse de venit și anume taxe și impozite mai mari aplicate contribuabililor corecți.
– Este evident eșecul colectării veniturilor fiscale, reducând astfel încasările din TVA cu 1,97 miliarde lei și din impozitul pe profit cu 1.78 miliarde lei, în ciuda creșterii economice și a consumului.
– Alte impozite pe profit, venit și câștiguri din capital de la persoane juridice: se diminuează cu 79,2 milioane lei;
– Impozitele și taxele pe bunuri și servicii se diminuează cu 1.39 miliarde de lei;
– Impozitul pe venit se majorează cu 298.4 milioane lei, iar veniturile din contribuții de asigurări sociale cresc cu 164.2 milioane lei;
– Cheltuielile de personal cresc cu 2.28 miliarde de lei, iar cele cu bunuri şi servicii cresc cu 317.2 milioane lei;
– Cheltuielile cu asistența socială cresc cu 2.53 miliarde de lei, în principal, pentru plata drepturilor de asistență socială (pensii și ajutoare, drepturi de creștere copil, indemnizații pentru persoane persecutate din motive etnice);
– Cheltuielile cu dobânzile cresc cu 500 milioane lei;
– Cheltuielile cu subvențiile se diminuează cu 313.4 milioane lei ;
– Cheltuielile de capital se diminuează cu 1.6 miliarde de lei pe bugetul de stat;”",https://www.notabn.ro/platforma-100-experimentul-dragnea-si-programul-de-guvernare-al-coalitiei-psd-alde-esuat/,2020-03-06,About The Author
1027,1027,notabn.ro,"Preşedintele României, Klaus Iohannis, a semnat decretul de decorare a unor supravieţuitori ai Holocaustului.","În semn de deosebit respect pentru suferinţele îndurate în timpul celui de-al Doilea Război Mondial, pentru înalta ţinută morală de care au dat dovadă de-a lungul vieţii, precum şi pentru eforturile depuse pentru păstrarea vie a memoriei victimelor Holocaustului – o tragedie pe care omenirea nu trebuie să o mai cunoască, Preşedintele României a conferit:
* Ordinul Naţional „Serviciul Credincios” în grad de Cavaler doamnei Davidovits Rachel, doamnei Pardău Lea, domnului Schwartz Paul, doamnei Segal Sandra, domnului Shai Meir, doamnei Szinetar Iudita Agneta şi doamnei Vainer Anette;
* Medalia Naţională „Serviciul Credincios” Clasa a III-a domnului Klein Andrei.
Ceremonia de decorare va avea loc luni, 28 ianuarie a.c., ora 18:00, la Palatul Cotroceni.
Departamentul Comunicare Publică",https://www.notabn.ro/presedintele-romaniei-klaus-iohannis-a-semnat-decretul-de-decorare-a-unor-supravietuitori-ai-holocaustului/,2020-03-06,About The Author
1028,1028,notabn.ro,"Spectacol, astăzi, pe străzile Năsăudului. Orașul a găzduit Maialul elevilor năsăudeni","Năsăudul a găzduit astăzi Maialul elevilor năsăudeni, străveche sărbătoare care se organizează, în micul orășel de pe Someșul Mare, încă din anul 1871. În legătură cu originea acestei sărbători, sunt vehiculate două ipoteze: una dintre acestea spune că Maialul a apărut pe filieră germană în Transilvania, fiind preluată mai apoi de români și maghiari. Istoricii locali sunt însă de părere că această sărbătoare este de sorginte patriotică, scopul acesteea fiind aniversarea Marii Adunări Naționale care a avut loc la Blaj, pe Câmpia Libertății, în 15 mai 1848.
Primele ediţii ale Maialului năsăudean, la sfârșitul secolului al XIX-lea, s-au ținut departe de ochii autorităților, în pădurea Dumbrava, iar mai apoi în locul stadionului de fotbal de astăzi. În secolul XX, această sărbătoare a avut și două momente de întrerupere: între 1940 – 1945, când a fost întrerupt de ocupația maghiară, și între 1948-1957, când a fost interzis de către autoritățile comuniste.
Sărbătoarea debutează cu parada școlilor din oraș: Colegiul Național ,,George Coșbuc”, Liceul Silvic ,,Transilvania”, Liceul Economic, Școala Gimnazială ,,Mihai Eminescu” și Grădinița cu Program Prelungit. Alături de elevii îmbrăcați în costume tradiționale, unele vechi de sute de ani, iau parte la defilare cadrele didactice, dar și frații, părinții sau bunicii elevilor, într-o mare de oameni care se revarsă pe străzile Năsăudului.
Muzica pentru paradă este asigurată de fanfara militară a Garnizoanei Bistrița și de muzicanții aduși de fiecare școală din oraș. Din loc în loc, participanții la paradă se opresc pentru a asista la dansul Călușarilor sau la câte o repriză de dansuri populare executate de ansamblurilor liceelor năsăudene. După ce am traversat orașul și au bucurat ochii și inimile privitorilor, participanții la paradă au umplut curtea Colegiului Național ,,George Coșbuc” udne a avut loc premierea celor mai frumoase costume populare și a elevilor școlilor năsăudene care au obținut rezultate foarte bune la olimpiadele și concursurile școlare.
Maialul elevilor năsăudeni s-a încheiat cu un bogat program artistic susținut de cei mai talentați elevi ai școlilor din Năsăud. A fost o sărbătoare a primăverii și a bucuriei, dar înainte de toate o sărbătoare a portului popular românesc, a jocului, cântecului și sufletului de român.",https://www.notabn.ro/spectacol-astazi-pe-strazile-nasaudului-orasul-a-gazduit-maialul-elevilor-nasaudeni/,2020-03-06,About The Author
1029,1029,notabn.ro,"Consilierul municipal PNL, Diana Morar: Bistrițenii sunt în pericol să plătească taxă pe centrala termică de apartament !","Într-o postare pe pagina sa oficială de Facebook, consilierul municipal Diana Morar, președintele OFL Bistrița-Năsăud, atrage atenția pericolului introducerii de către guvernanți a taxei pe centrala termică de apartament:
„Cetățenii municipiului Bistrița care și-au instalat o centrală termică individuală de apartament ar putea fi obligați să plătească o taxe suplimentară.
Oficialii de la nivel național spun că s-a majorat foarte mult numărul centralelor de apartament, iar ele cresc emisiile de dioxid de carbon, motivele invocate de către conducătorii ANRE fiind legate de capacitatea acestor centrale care a crescut de la 3.400 MW la 5.500 MW, în doar 3 ani, din 2015 în 2017.
Această guvernare PSD-ALDE ne-a obișnuit ca noi cetățenii să fim jefuiți de statul român. Invocând tot felul de pretexte, aparent sub motivul grijii față de cetățeanul de rând, guvernanții caută tot felul de soluții pentru a atrage bani la buget. Ca și până acum, banii colectați din această posibilă nouă taxă, se vor duce cu siguranță pe salarii, iar investițiile într-un mediu mai curat vor lipsi în continuare.”
sursa foto și text: Facebook Diana Morar",https://www.notabn.ro/consilierul-municipal-pnl-diana-morar-bistritenii-sunt-in-pericol-sa-plateasca-taxa-pe-centrala-termica-de-apartament/,2020-03-06,About The Author
1030,1030,notabn.ro,"Continuă activitățile proiectului ,,EPAS” la Colegiul Tehnic Infoel Bistrița","La începutul anului școlar în curs, Colegiul Tehnic Infoel Bistrița a primit, pe baza activităților desfășurate în anul școlar precedent, de către o echipă formată din 15 amsabasori juniori (elevi) și 5 ambasadori seniori (profesori), titlul de ,Școală-ambasador al Parlamentului European în România”.
În anul școlar în curs, pentru a-și menține acest statut, Colegiul Tehnic Infoel Bistrița continuă să desfășoare activități de ce urmăresc îmbogățirea cunoștințelor tinerilor liceeni despre Uniunea Europeană, în special despre oportunitățile oferite de cetățenia europeană și despre rolul Parlamentului European.
Astfel, pe parcursul semestrului I, elevilor și profesorilor implicați în proiect au desfășurat o dezbatere despre voluntariatul în UE, sesiuni de informare despre proiectele destinate tinerilor prIn programul Erasmus+, activitate practică online despre structura și rolul UE și o dezbatere, la sediul Centrului Europe Direct Bistrița despre Parlamentul European și Alegerile pentru acesta, din acest an.
Au fost activități interesante la care ambasadorii juniori și seniori au participat activ, manifestând un interes ridicat pentru temele abordate.",https://www.notabn.ro/continua-activitatile-proiectului-epas-la-colegiul-tehnic-infoel-bistrita/,2020-03-06,About The Author
1031,1031,notabn.ro,Inimă de român. Un veteran de război de 101 ani își începe ziua ascultând Imnul Național,"Într-o comună din județul Teleorman, Simion Gârlea, unul dintre puținii veterani de război pe care îi mai are România, se trezește în fiecare dimineață la ora 6,3o ca să prindă Imnul României, cântat la televiziunea națională. Dezvăluirea a fost făcută de eroul în vârstă de 101 ani în cadrul unui documentar difuzat recent de https://www.digi24.ro/.„La 6 mă trezesc. Pe la 6.30 dau drumul la televizor, ca la 6.55 să cânte Imnul Țării Românești. Ăla-mi dă o vigoare, îmi dă ceva să mă întărească” a mărturisit veteranul născut în anul Marii Uniri, pentru sursa citată. S-a născut în Basarabia, în Răspopeni, un mic sat de lângă Orhei. A părăsit satul natal atunci când a plecat pe frontul celui de-Al Doilea Război Mondial și nu s-a mai întors niciodată pe ulițele copilăriei. Mai ales că Basarabia a fost cedată URSS, iar părinții s-au refugiat în România. Cu toate acestea, n-a uitat niciodată pământul strămoșesc și cel mai mare regret al său, acum la peste un secol de viață, e faptul că cele două țări românești, România și Basarabia, nu s-au unit. Povestea de viață a veteranului pare desprinsă din cărțile de istorie. Și așa și este, numai că eroul nostru e viu și încă poate să povestească întâmplări petrecute cu peste un secol în urmă, din vremea moșilor și strămoșilor noștri.A stat pe front șase ani, a fost prizonier de război, iar ca să ajungă în România, unde fusese declarat victimă de război, a străbătut pe jos peste 1000 kilometri, mergând neîncetat patru luni. ,, N-a fost usor. Dacă in aceste 4 luni, populatia rusa nu ne dadea să mancam, muream acolo. Sau puteau sa ne impuste de 100 de ori. Dar un lucru sa stiti: populatia de jos a unei tari e buna. Conducatorii sunt răi (…) Viata mea nu e de acuma, e de mult in urma. Eu, 6 ani de zile am fost pe front… Am stat in stepa ruseasca, in zapada, cu bocancii uzi”, spune Simion Gârlea în cadrul documentarului.
Nu știe secretul longevității sale. N-a ținut niciodată vreun regim alimentar, a mâncat de toate, dar n-a exagerat niciodată. I-a plăcut foarte mult să muncească și crede că asta l-a ținut în viață: ,,Mi-a plăcut munca. Și asta mi-a întarit fizicul. Si acum ma scol dimineata, ma duc la poarta si fac 100 de metri. Seara mai fac iar miscare”, a mărturisit veteranul de război pentru Digi24.
Anul trecut, pagina de Facebook a Ministerului de Interne a relatat întâmplarea petrecută de Ziua Jandarmeriei la care a participat Simion Gârlea.
,,Cum să nu îl iubești?
A ieșit din clădire sprijinit în baston și însoțit de un student al Academiei de Poliție. În fața lui se afla Garda de Onoare a Jandarmeriei. Am simțit cum ar vrea să arunce bastonul, să se desprindă de student și să meargă în formație exact ca în urmă cu 78 de ani! În fața lui erau 8 trepte, iar povara celor 100 de ani apăsa cu greu pe genunchii lui. A început să pășească dar de data aceasta nu mai privea treptele…ci Drapelul de Luptă din formație. Am văzut o lacrimă pe obrazul drept…o șterge ușor în momentul când ajunge jos și se așază pe scaunul unde este invitat! Privirea lui rămâne către Drapel!
La un moment dat se anunță în microfon: „-Se intonează Imnul Național al României!” Simion Gârlea se ridică în picioare…cu greutate însă! Studentul îi spune ușor…”Puteți să stați jos, nu este nicio problemă”. ,,Dragul meu, Imnul Patriei se ascultă numai în picioare!” și imediat își scoate pălăria pe care o ridică deasupra capului!
Simion Gârlea are 100 de ani. A luptat în cel de-al Doilea Război Mondial din Răsărit până în Apus…nu a avut un trai liniștit….dar niciodată nu a vorbit de rău România și pe români!”.
Chiar așa?! Cum să nu îl iubești?
Cristina Rusu
Sursă foto: MAI-Facebook",https://www.notabn.ro/inima-de-roman-un-veteran-de-razboi-de-101-ani-isi-incepe-ziua-ascultand-imnul-national/,2020-03-06,About The Author
1032,1032,notabn.ro,Cântăreața Sanda Ladoși a fost ridicată de procurorii DIICOT pentru o fraudă de un milion de euro,"Cântăreaţa Sanda Ladoşi şi soţul ei, Ştefan Tache, au fost ridicaţi de procurorii DIICOT, marţi, într-un dosar privind o fraudă de aproximativ un milon de euro. Prejudiciul ar fi fost creat Fondului Naţional pentru Garantarea Creditelor pentru Întreprinderile Mici şi Mijlocii, conform unor surse judiciare.
În acest dosar, procurorii DIICOT au făcut în această dimineaţă zece percheziţii pentru destructurarea unui grup infracţional organizat suspectat de înşelăciune în formă continuată şi spălare de bani în formă continuată, în care sunt vizate 17 persoane.
Surse judiciare au declarat pentru News.ro că Sanda Ladoşi şi soţul ei au fost ridicaţi de procurori marţi dimineaţă de la locuinţa lor şi duşi la audieri la sediul central al DIICOT.
DIICOT a anunţat, marţi, că procurorii de la Structura Centrală împreună cu ofiţeri de poliţie judiciară din cadrul Brigăzii de Combatere a Criminalităţii Organizate Bucureşti au făcut zece de percheziţii în Bucureşti şi în Ilfov, pentru destructurarea unui grup infracţional organizat specializat în înşelăciune în formă continuată şi spălare de bani în formă continuată.
Conform DIICOT, în perioada 2008 – 2014, doi suspecţi au iniţiat şi constituit un grup infracţional organizat specializat în înşelăciune în dauna unor instituţii de credit şi spălare de bani, prin disimularea originii ilicite a sumelor de bani obţinute din activitatea infracţională, grup la care au aderat şi pe care l-au sprijinit şi alte persoane.",https://www.notabn.ro/cantareata-sanda-ladosi-fost-ridicata-de-procurorii-diicot-pentru-o-frauda-de-un-milion-de-euro/,2020-03-06,About The Author
1033,1033,notabn.ro,"""Istoriografia Graniţei Năsăudene - trecut, prezent, perspective""","Complexul Muzeal Bistriţa-Năsăud în colaborare cu Serviciului Judeţean Bistriţa-Năsăud al Arhivelor Naţionale organizează vineri, 27 octombrie, ora 14, în sala de conferinţe al Muzeului Grăniceresc Năsăud, sesiunea ştiinţifică cu tema ,,Istoriografia Graniţei Năsăudene – trecut, prezent, perspective”.
În program:
• Lansări de carte: – ,,Viața cotidiană în Districtul Năsăud” (1861-1876), ediție îngrijită și note Adrian Onofreiu, ,,Războiul din spatele tranșeelor”, ediție îngrijită și note Adrian Onofreiu și Cornelia Vlașin, ,,Destinul unui ofițer uitat – Victor Rusu” (1872-1918), editor Adrian Onofreiu, ,,Școlile Năsăudului” (1635-2015) autor prof.dr.Gheorghe Pleș.
• Masă rotundă privind istoriografia Graniței Năsăudene:
Invitați: Conf.univ.dr.Valentin Orga – director Biblioteca Centrală Universitară ,,Lucian Blaga”, Cluj-Napoca, Cercet.șt.I dr.Simion Retegan – Institutul de Istorie ,,George Bariț”, Cluj-Napoca, Conf.univ.dr.,Ioan Cârja – Universitatea ,,Babeș Bolyai”, Cluj-Napoca și pr.Ioan Pintea – manager Biblioteca Județeană ,,George Coșbuc”, Bistrița-Năsăud.",https://www.notabn.ro/3913-2/,2020-03-06,About The Author
1034,1034,notabn.ro,Internațional. Cererea forţei de muncă în privinţa persoanelor de peste 55 de ani este tot mai mare,"Este tot mai mare nevoie de persoane de peste 55 de ani pe piaţa forţei de muncă, atât în Ungaria, cât şi în Europa, conform VILÁGGAZDASÁG (Ungaria). Această tendinţă a fost constatată în urma unei campanii de doi ani, desfăşurată sub sloganul ,,Un loc de muncă sănătos pentru toate categoriile de vârstă”, care a fost lansată de Agenţia Europeană pentru Sănătate şi Securitate în Muncă (EU-OSHA), a declarat, la o conferinţă de presă susţinută la Budapesta, secretarul de stat pentru piaţa forţei de muncă în Ministerul ungar al Economiei. În Ungaria, rata ocupării forţei de muncă a vârstnicilor este de 49,8%, procent ce se apropie de media Uniunii Europene, care este de 55,3%, a menţionat Attila Simon, care a adăugat: ,,Prelungirea ocupării forţei de muncă în rândul persoanelor de peste 55 de ani este stimulată şi ajutată de campania EU-OSHA prin prezentarea bunelor practici, precum şi prin introducerea de către firme a Premiului: ,,Practici corecte europene”, al cărui scop este recunoaşterea practicilor inovatoare, implementate în domeniul protecţiei muncii. Angajatorii cred că angajaţii în vârstă reprezintă mai multe riscuri, deoarece se îmbolnăvesc mai des sau, dacă suferă un accident de muncă, leziunile sunt mult mai grave, respectiv, se însănătoşesc mai greu decât un angajat mai tânăr. Cererea pentru angajarea persoanelor mai în vârstă este impusă de schimbările demografice, în condiţiile în care numărul naşterilor s-a diminuat semnificativ în ultimele decenii. Potrivit previziunilor EU-OSHA, până în anul 2030, fiecare al treilea angajat activ va proveni din categoria oamenilor de vârste cuprinse între 55 şi 64 de ani.",https://www.notabn.ro/international-cererea-fortei-de-munca-privinta-persoanelor-de-peste-55-de-ani-este-tot-mai-mare/,2020-03-06,About The Author
1035,1035,notabn.ro,"Programul ""Rabla"" va avea, de la anul, și o componentă destinată achiziției de biciclete electrice","Ministerul Mediului pregătește o serie de programe destinate reducerii poluării, printre care se află achiziția de mașini electrice, iar din anul următor a bicicletelor electrice, a declarat, luni, ministrul Mediului, Grațiela Gavrilescu, într-o conferință de specialitate.
,,Măsurile pe care le ia Ministerul Mediului, prin Fondul pentru Mediu, Administrația Națională de Meteorologie, Garda Națională de Mediu, duc exact în direcția diminuării emisiilor cu efect de seră. Avem programul Rabla, iar în același timp am implementat finanțare pentru achiziționarea de mașini electrice și, mai nou, de la anul a bicicletelor electrice. Sunt măsuri pertinente pe care le ținem sub supraveghere. Ne gândim foarte bine să implementăm tot ce înseamnă circulația în zone critice în marile aglomerări, astfel încât deplasarea către locul de muncă să se realizeze cu autovehicule nepoluante, indiferent că vorbim de mașini personale sau de cele de transport public în comun. Am implementat, de asemenea, inclusiv finanțare pentru RO-LA, un program guvernamental multianual pentru transportul a tuturor vehiculelor de gabarit mare pe calea ferată, astfel încât poluarea să nu mai fie la nivelul de astăzi, iar circulația rutieră pe șosele să nu mai fie îngreunată. Vrem ca fiecare cetățean din această țară să știe ce sunt schimbările climatice și care sunt măsurile care se iau pentru diminuarea acestora”, a menționat Gavrilescu, conform Agerpres.
Potrivit ministrului Mediului, în perioada următoare, ministerul de resort, alături de Administrația Națională de Meteorologie (ANM), va depune un proiect pe Programul Operațional Infrastructură Mare (POIM), pe exercițiul financiar 2014—2020, astfel încât rețeaua de radar meteo să poată să fie performantă, iar previziunile să fie realizate în timp util.
Ministerul Mediului și Administrația Națională de Meteorologie (ANM) organizează, în perioada 16-17 octombrie, conferința internațională: ,,Fenomene meteo extreme și sisteme de avertizare timpurie în contextul managementului riscului dezastrelor naturale”.
Evenimentul se desfășoară în contextul proiectului: ,,Săptămâna adaptării la schimbările climatice”, inițiativă finanțată din Fondul pentru Relații Bilaterale în cadrul programului RO 07, prin Mecanismul Financiar SEE 2009-2014, Ministerul Mediului având rol de Operator de Program.",https://www.notabn.ro/programul-rabla-va-avea-de-la-anul-si-o-componenta-destinata-achizitiei-de-biciclete-electrice/,2020-03-06,About The Author
1036,1036,notabn.ro,Patru polițiști din Bistrița-Năsăud au fost reținuți pentru luare de mită,"Patru agenți de poliție din cadrul Inspectoratului de Poliție al Județului Bistrița Năsăud — Serviciul Rutier au fost reținuți ieri, 28 august a.c., cu mandate pentru 24 de ore, ca urmare a probatoriului administrat de ofițerii de poliție judiciară din cadrul Direcției Generale Anticorupție (D.G.A.) — Serviciul Județean Anticorupție (S.J.A.) Bistrița-Năsăud, într-un dosar penal de corupție al Parchetului de pe lângă Tribunalul Bistrița Năsăud. În cursul zilei de astăzi, cei patru vor fi prezentați instanței cu propunere de arestare preventivă, sub aspectul săvârșirii infracțiunii de luare de mită în formă continuată.
Ofițerii D.G.A. și procurorul de caz au documentat activități infracționale desfășurate în perioada octombrie 2015-august 2017, când, în baza aceleiași rezoluții infracționale, în mod repetat, în timpul exercitării atribuțiilor de serviciu, cei patru agenți de poliție au primit diverse sume de bani de la mai mulți conducători auto/participanți la trafic pentru a nu îndeplini sau pentru îndeplinirea necorespunzătoare a unor acte ce intrau în atribuțiile lor de serviciu.
Astfel, în noaptea de 27/28 august a.c., doi dintre agenții de poliție reținuți au fost prinși în flagrant în timp ce au primit de la un investigator sub acoperire suma de 150 lei pentru a nu întocmi proces-verbal de constatare a unei contravenții rutiere.
Ieri, ofițerii D.G.A., la delegarea și sub coordonarea procurorului de caz, au efectuat un număr de 5 percheziții domiciliare și la sediul unității unde agenții își desfășoară activitatea.
La activități s-a beneficiat de participarea Serviciilor Județene Anticorupție Cluj, Sălaj, Mureș, Satu Mare și Maramureș, D.G.A. — Centrul Operațional 3, precum și Brigada de Operațiuni Speciale Cluj și Inspectoratul Județean de Jandarmi ,,Gelu Voievod” Bistrița-Năsăud.
De asemenea, s-a beneficiat de sprijinul conducerii Inspectoratului de Poliție al Județului Bistrița-Năsăud.
Facem precizarea că această etapă a procesului penal reprezintă, conform Codului de procedură penală, finalizarea anchetei penale și trimiterea rechizitoriului la instanță spre judecare, situație care nu poate să înfrângă principiul prezumției de nevinovăție.",https://www.notabn.ro/patru-politisti-din-bistrita-nasaud-au-fost-retinuti-pentru-luare-de-mita/,2020-03-06,About The Author
1037,1037,notabn.ro,"Importurile sunt cu 1,5 mld. euro mai mari decât exporturile","Importurile de alimente, cereale, animale vii şi legume au ajuns în 2018 la peste 7,3 miliarde de euro, în creştere cu 24% faţă de anul precedent, arată calculele făcute de ZF pe baza datelor de la Institutul Naţional de Statistică (INS).
Pe de altă parte, exporturile s-au situat la 5,8 mld. euro, fiind mai mari cu 16% faţă de livrările pe pieţele externe realizate în 2017. Astfel, exporturile nu au putut ajunge din urmă importurile, iar deficitul rămâne la circa 1,5 miliarde de euro, conform calculelor ZF, care a inclus în analiză animale vii, carne, produse vegetale, plante, legume, cafea, băuturi, grăsimi, produse vegetale etc. (exclusiv tutun).
Pe de altă parte, în ultimul deceniu exporturile s-au triplat ca valoare, în timp ce importurile au avansat de doar două ori. Cu toate acestea, exporturile rămân mai mici decât importurile, iar cel mai mare deficit se înregistrează la animale vii şi produse animale. În această categorie, exporturile s-au situat la mai puţin de 900 de milioane de euro, în timp ce importurile au ajuns la 1,7 miliarde de euro. De altfel, România importă mai mult de jumătate din carnea de porc consumată, ceea ce trage deficitul în jos în condiţiile în care românii sunt mari consumatori de carne de porc.",https://www.notabn.ro/importurile-sunt-cu-15-mld-euro-mai-mari-decat-exporturile/,2020-03-06,About The Author
1038,1038,notabn.ro,"Dacian Cioloş: “2018. 150 de proiecte, 2.500 de voluntari ai Platformei România 100“","Fostul premier, Dacian Cioloş, a transmis un mesaj, la un an de la lansarea îndemnului către membrii Platformei România 100, de a începe un demers politic. El a făcut un bilanţ al acţiunilor politico-civice ale Mişcării România Împreună. Iată mesajul fostului premier.
Dragi prieteni,
Exact acum un an, lansam o provocare către toți oamenii care s-au înscris în Platforma România 100 fără să știu dacă îndemnul meu va avea sau nu vreun ecou. Era un pariu riscant. Sunt românii în stare să se adune în comunități mici, locale, pentru a ajuta alți semeni? Sau ne mobilizăm doar atunci când ne ajunge cuțitul la os și trebuie să protestăm față de cei care ne conduc spre o prăpastie? Suntem doar reactivi sau putem construi, pozitiv, prin fire trainice, legături cu semenii din comunitățile în care trăim?
„Nu există scurtături pentru a schimba în bine, cu adevărat, România. Dincolo de cele 15 comunități tematice care lucrează la idei și soluții pentru o viziune de dezvoltare a României, am lansat și ideea de implicare de jos în sus, prin intermediul comunităților locale“ – asta spuneam acum un an.
Astăzi, putem spune că suntem în stare să facem orice ne propunem, pentru că am adunat în câteva luni oameni motivați și, odată cu ei, multe fapte bune care-i pot inspira și pe alții și care pot fi replicate înzecit în toate colțurile României.
Faptele bune trebuie înmulțite, iar azi vi le prezentăm pe cele făcute în 2018 cu bucuria că nu am stat pe loc.
fapte.ro100.ro este oglinda primelor 150 de proiecte făcute timp de un an de peste 2.500 de voluntari ai Platformei România 100 din cele peste de 110 comunități locale.
Faptele voluntarilor din Platforma România 100 sunt diverse și vorbesc de la sine despre preocupările și nevoile românilor, dincolo de bătălii politice și declarații politicianiste fără substanță și finalitate. Voluntarii și-au dedicat timpul liber pentru a organiza donări de sânge în situații urgente, au ajutat în afara programului de școală copiii care au pornit în viață cu șansa a doua să folosească noile tehnologii, au fost sprijin pentru alți semeni ajunși în situații-limită după intemperii naturale, au organizat târguri de locuri de muncă și multe alte proiecte mai mici sau mai mari pentru comunitate.
Acest civism în folosul comunităților, prin implicarea oamenilor din comunități, construiește caractere de oameni cărora le pasă, care fac ceea ce spun și care vor schimba România în bine pentru că nu mai așteaptă de la alții să o facă.
Îi felicit pe toți voluntarii din RO100 pentru darul lor către comunitățile din care provin și sper ca exemplul lor să fie replicat peste tot acolo unde este nevoie. Aceste fapte sunt inspirație pentru mine și sper că vor fi și pentru alții, care nu doar așteaptă ajutor de la Guvern sau aleși, ci pun mâna și construiesc prin implicare la firul ierbii.",https://www.notabn.ro/dacian-ciolos-2018-150-de-proiecte-2-500-de-voluntari-ai-platformei-romania-100/,2020-03-06,About The Author
1039,1039,notabn.ro,Cine este tânărul deputat de 29 de ani care a propus majorarea alocațiilor de stat a copiilor. FOTO,"de Mihai Sărmășan
Robert Sighiartău este unul dintre cei mai tineri parlamentari români. A fost ales deputat de Bistriţa-Năsăud în actuala legislatură la vârsta de 27 de ani.
Şi-a început cariera politică în anul 2012 când s-a înscris în fostul Partid Democrat Liberal, fiind ales în vara aceluiași an, consilier județean în cadrul Consiliului Județean Bistrița-Năsăud, legislatura 2012-2016. În perioada 2013-2017 a fost vicepreședinte al Tineretului Național Liberal (TNL). Înainte de a fi ales deputat, a deținut funcția de Președinte interimar al filialei județene PNL Bistrița-Năsăud, iar din vara lui 2017 este Secretarul General al PNL, ales de Convenția Națională, la propunerea lui Ludovic Orban care conduce acum PNL, fiind totodată cel mai tânăr secretar general pe care PNL l-a avut vreodată.
În viața personală, Robert Sighiartău este licențiat în economie la Universitatea Babeș-Bolyai din Cluj-Napocca el urmând în viață pașii tatălui său, care a fost un prosper om de afaceri după căderea comunismului, dar, din păcate, a murit când Robert (unul dintre cei șapte copii) avea 21 de ani, lăsându-l responsabil pentru compania familiei.
Viziunea lui Robert este de a promova și de a încuraja tinerii să urmeze o carieră și, de asemenea, să aibă o familie și un scop clar în viață.
Este recunoscut ca o figură principală pentru promovarea tinerilor în arena politică, fiind conștient nu numai de conflictul dintre generații, ci și de conflictul dintre diferitele viziuni politice. Prin intermediul dezbaterilor televizate și talk show-urilor la care participă, el promovează un nou model de conducere și o nouă viziune politică, în care oamenii pot avea încredere și se pot baza. Dumnezeu i-a dat lui Robert și frumoasei sale soții, trei copiii minunați până acum.
Robert Sighiartău a iniţiat câteva proiecte de lege, cel mai cunoscut fiind cel de creştere a alocaţiei pentru copii, pe care l-a depus la Parlament în luna septembrie. Amendamentul propus de el prin care alocaţiile pentru copii se vor dubla din luna martie 2019, a fost votat în plenul Parlamentului.",https://www.notabn.ro/cine-este-tanarul-deputat-de-29-de-ani-care-a-propus-majorarea-alocatiilor-de-stat-pentru-1-copii-foto/,2020-03-06,About The Author
1040,1040,notabn.ro,Preşedintele Klaus Iohannis convoacă partidele la consultări pentru,"Preşedintele României, Klaus Iohannis, a susţinut astăzi, joi 30 mai 2019, o conferinţă de presă pentru a face precizări în urma încheierii procesului electoral privind referendumul. El a subliniat importanţa votului şi a numărului mare de participanţi la referendum şi a convocat partidele la consultări pentru a stabili paşii următori pentru a pune în practică rezultatul referendumului.
”S-a terminat numărarea voturilor la referendum și sunt foarte bucuros să anunț că 6.500.000 de români au răspuns cu „DA” la cele două întrebări. Mai exact, la fiecare dintre aceste întrebări au răspuns șase milioane și jumătate de români cu „DA”. Acum suntem în momentul în care trebuie să decidem cum să punem în practică ceea ce a decis poporul prin referendum. Pentru a găsi cele mai bune proceduri, metode, soluții, am decis să convoc partidele parlamentare la consultări pe această temă, fiindcă este evident, ceea ce a decis poporul trebuie să fie pus în practică, adică să fie pus în Constituție. Asta se face în Parlament în prima fază. Așadar, am decis și am trimis chiar adineaori invitațiile pentru zilele de marți și miercuri, săptămâna viitoare, pentru a găsi împreună cele mai bune soluții”, a menţionat preşedintele.
Referitor la posibilitatea ca Guvernul să blocheze în vreun fel procesul de modificare a Constituţiei, preşedintele Iohannis a declarat că nu crede că se va bloca nimic fiindcă deja de la început marea majoritate a politicienilor au spus că sunt de acord cu aceste modificări, poporul a votat în proporție covârșitoare pentru aceste schimbări. „În fond, nu cred că există vreun fel de problemă în a transpune aceste modificări în Constituție. Sincer, eu nu aș merge pe o modificare mai largă a Constituției fiindcă ultima dată aici s-au blocat lucrurile. Avem un referendum, avem opinia poporului, aceste modificări trebuie operate și cred că este foarte bine posibil. Așa cum am spus ieri, voi forma un grup de lucru care trebuie să caute soluții și le voi propune celor care pot transpune pe urmă în legislație sau în hotărâre de guvern aceste soluții. Am început deja câteva discuții informale și sunt convins că se găsesc soluții rapide pentru a nu repete acest fiasco la alegerile prezidențiale din această toamnă”, a mai precizat preşedintele.",https://www.notabn.ro/presedintele-klaus-iohannis-convoaca-partidele-la-consultari-pentru/,2020-03-06,About The Author
1041,1041,notabn.ro,"S-a stins din viață Gabriela Hortensia Rădulescu, reputat cercetător științific la Complexul Muzeal Bistrița-Năsăud","În data de 17 septembrie 2019, în mod neașteptat, a plecat dintre noi distinsa Doamnă Dr. Gabriela Hortenzia Rădulescu, cercetător arheolog și profesor de excepţie.
S-a născut la 26 octombrie 1952 la Petroșani unde a urmat școala generală și liceul. În anul 1976 a absolvit Facultatea de Istorie din cadrul Universității ,,Babeş- Bolyai” Cluj-Napoca. În septembrie 2011 a obţinut doctoratul în istorie, titlul tezei sale de doctorat fiind: „Habitatul în Transilvania de nord-est în secolele VII – XV”.
Între anii 1976 -1986 a urmat o carieră didactică la Liceul Industrial Nr. 1 din Baia Mare unde s-a remarcat ca un profesor dedicat și talentat. Din 1986 și până în 2012 a activat ca muzeograf și apoi cercetător științific la Muzeul Județean Bistrița-Năsăud, fiind specialist în arheologie medievală și în istoria orașului medieval Bistrița.
Gabriela Hortenzia Rădulescu a contribuit la întocmirea de rapoarte de specialitate și monografii istorice pentru bisericile monument-istoric din județul Bistrița-Năsăud. Ca arheolog a condus, în diverse situri arheologice, lucrări de cercetare istorică și arheologică medievală în județul Bistrița-Năsăud. Pe parcursul activității sale a participat ca autor și co-autor la numeroase proiecte științifice interdisciplinare (geoarheologie și arheometrie), muncind cu dedicație, altruism și spirit de sacrificiu.
Dintre volumele sale mai importante editate menționăm:
Bistrița, 2002
Bistriţa. O istorie urbană, 2004
Bistrița – O istorie urbană: Orașul medieval, 2008
Bresle, meșteri și meșteșuguri la Bistrița între Evul Mediu și lumea modernă, 2012.
Înzestrată cu o mare putere de muncă, provenită dintr-o familie de intelectuali, persoană afabilă și de o aleasă educație, din partea paternă de origine elenă, Gabriela Rădulescu a călăuzit paşii multor elevi pe drumul devenirii și maturizării educative. Gabriela Hortenzia Rădulescu a fost un suflet sensibil și generos, spirit pozitiv și modest fiind un real sprijin colegilor şi colaboratorilor de breaslă din mediul științific bistrițean și transilvănean.
Dumnezeu să o odihnească în pace!
Slujba de înmormântare a defunctei va avea loc joi, 19 septembrie, orele 10.00 la Capela ortodoxă de pe strada Tărpiului din Bistrița.
Marius Horga, cercetător științ. III, Complexul Muzeal Bistrița-Năsăud",https://www.notabn.ro/s-a-stins-din-viata-gabriela-hortensia-radulescu-reputat-cercetator-stiintific-la-complexul-muzeal-bistrita-nasaud/,2020-03-06,About The Author
1042,1042,notabn.ro,"Carmen Iohannis: ""Educaţia se face cu Frumosul în nuanţe!""","Soţia preşedintelui, Carmen Iohannis, a mers la o oră de pictură cu elevii ei din clasa a IX-de la Colegiul Naţional „Gheorghe Lazăr”, unde este dirigintă, după care a postat pe pagina sa de socializare un mesaj referitor la importanţa unei astfel de activităţi pentru educaţia copiilor.
„Educaţia se face cu Frumosul în nuanţe!”, a scris Carmen Iohannis marţi, pe pagina sa de Facebook.
Carmen Iohannis a mai mers cu elevii a cărei dirigintă este şi la alte activităţi în afara sălilor şcolii, cum ar fi la teatru, tenis şi în excursii.
Soţia preşedintelui Iohannis s-a remarcat la Sibiu şi prin acţiuni publice de susţinere a cauzei copiilor bolnavi de autism şi a copiilor născuţi prematur, pentru care a şi alergat la un maraton local.",https://www.notabn.ro/carmen-iohannis-educatia-se-face-cu-frumosul-in-nuante/,2020-03-06,About The Author
1043,1043,notabn.ro,"Ungaria nu participă la Eurovision. ""E prea gay""","Ungaria nu va mai participa anul viitor la concursul Eurovision, decizia venind pe fondul speculațiilor potrivit cărora Budapesta vrea să se retragă deoarece consideră că această competiție este …”prea gay” pentru gusturile guvernului de dreapta al lui Viktor Orban și al presei finanțate de stat, relatează Guardian .
O sursă din cadrul televiziunii publice, MTVA, a precizat pentru Guardian că, deși nu a fost oferită niciun fel de explicație, toți angajații stației au presupus că decizia de retragere este motivată de faptul că această competiție este asociată cu „cultura gay”.
Niciun motiv oficial nu a fost oferit pentru decizia de retragere, însă această mișcare vine în contextul intensificării retoricii homofobe în Ungaria, unde premierul Viktor Orban, cunoscut pentru pozițiile sale extremiste în ceea ce privește imigrația, a lansat mai nou și un pachet de măsuri de susținere și promovare a „familiei tradiționale” menită să ducă la creșterea natalității.
La începutul acestui an, președintele Parlamentului de la Budapesta a comparat adopțiile de către gay cu pedofilia, în timp ce un comentator pro-guvernamental de televiziune s-a referit la Eurovision ca la o „flotilă a homosexualilor”, precizând că retragerea din competiție ar aduce beneficii „sănătății mentale” a națiunii",https://www.notabn.ro/ungaria-nu-participa-la-eurovision-e-prea-gay/,2020-03-06,About The Author
1044,1044,notabn.ro,"Cercetașii Brigăzii 81 Mecanizată, tabără de instrucție la Colibița. Album foto","După două săptămâni petrecute în tabăra de instrucție de la Colibița, militarii din structurile de cercetare și informații ale Brigăzii 81 Mecanizată ,,General GRIGORE BĂLAN” au revenit, la sfârșitul săptămânii care s-a încheiat, în garnizoanele proprii.
,,În perioada 21 ianuarie – 1 februarie, cercetaşii brigăzii s-au instruit în comun, într-un cadru prielnic exersării şi perfecţionării abilităţilor specifice armei, sub conducerea domnului maior Ioan Vasile Rusu, din Batalionul 811 Infanterie “Dej”.
Perioada de pregătire a cercetaşilor a fost intensă, contribuind semnificativ la creşterea coeziunii structurilor participante. Instruirea a avut ca obiective executarea de marşuri pe distanţe medii şi lungi, perfecţionarea tehnicilor de confecţionare a diverselor unelte, arme, capcane şi echipamente improvizate, dar şi diversificarea metodelor de procurare, preparare, conservare a hranei, de filtrare şi păstrare a apei, esenţiale pentru suprevieţuirea în mediu ostil. Pentru cercetaşi, taberele de instrucţie la munte se constituie în centrul de greutate al instrucţiei de specialitate, dar şi un excelent cadru de dezvoltare al coeziunii militarilor” se arată pe pagina de Facebook a Brigăzii 81 Mecanizată.
Cercetașii au petrecut în tabăra de instrucție inclusiv sărbătoarea Unirii Principatelor Române (Mica Unire) și nu au uitat să încingă ,,Hora Unirii”, printre nămeții din Munții Călimani.
Sursă foto: Brigada 81 Mecanizată",https://www.notabn.ro/cercetasii-brigazii-81-mecanizata-tabara-de-instructie-la-colibita-album-foto/,2020-03-06,About The Author
1045,1045,notabn.ro,FED CUP: România va juca în 2019 pe teren propriu contra Rusiei în play-off,"de Mihai Sărmășan
România – Rusia va fi meciul din play-off-ul Fed Cup pentru turneul final din 2020. Întâlnirea va avea loc pe teren propriu, pe 7 și 8 februarie.
Florin Segărceanu, căpitanul nejucător al echipei de Fed Cup, despre meciul cu Rusia: „Obiectivul nostru principal este ca Simona Halep să joace pentru România”
Florin Segărceanu, căpitanul nejucător al echipei de Fed Cup a României, se declară mulțumit de tragerea la sorți a play-off-ului pentru turneul final Fed Cup de anul viitor, și consideră că este foarte important pentru noi ca Simona Halep să fie în echipa României în întâlnirea cu Rusia: „Cel mai important pentru noi, după această tragere la sorți, este că jucăm acasă, cel mai probabil la Cluj-Napoca, acolo unde avem de partea noastră publicul, iar atmosfera este incredibilă. În ceea ce privește Rusia, este clar că vorbim despre o adversară foarte puternică, cu multe jucătoare tinere și valoroase, cu 11 reprezentante în Top 100 WTA la simplu, cu jucătoare de dublu de asemenea în top și, iată, cu Kuznetsova în mare revenire de formă.
În ceea ce ne privește, principalul obiectiv este să o avem pe Simona Halep în echipă, pentru a ne mări considerabil șansele. Să nu uităm că și noi avem o echipă foarte exprimentată, cu jucătoare valoroase care au fost în Top 100 sau sunt foarte aproape de aceste poziții. Le avem, apoi, pe Patricia Țig și pe Gabi Ruse, două jucătoare tinere care vin puternic din urmă, cu rezultate bune în ultima vreme, iar aceasta înseamnă că și România poate prezenta oricând o echipă foarte valoroasă. Dar, repet, pentru a ne crește șansele, este foarte important ca Simona să joace pentru România”.
Și pentru Alina Cercel-Tecșor, antrenorul echipei noastre de Fed Cup, faptul că jucăm acasă este un mare avantaj: ”Tragerea la sorți ne avantajează pentru că jucăm acasă, dar Rusia este o echipă omogenă, puternică și foarte periculoasă. Pentru noi este încă un eveniment important pe care îl organizează Romania și un moment foarte bun pentru tenisul feminin din țara noastră.
Ca întotdeauna, avem încredere în fetele noastre și în ceea ce poate face această echipă, și avem timp, până în luna februarie, să vedem cum vor evolua jucătoarele noastre, pentru a alinia cea mai bună echipă posibilă pentru acest play-off important pentru viitorul acestei naționale a României”.
Câștigătoarele celor opt meciuri de baraj se vor califica la turneul final de la Budapesta, turneu final programat între 14 și 19 aprilie 2020. Pentru faza finală a competiției sunt deja calificate Franța și Australia, cele două finaliste Fed Cup din acest an, Ungaria, ca țară organizatoare, și Cehia, care a primit un wild-card din partea ITF.
Meciurile din play-off, de anul viitor, sunt programate în 7 și 8 februarie.",https://www.notabn.ro/fed-cup-romania-va-juca-in-2019-pe-teren-propriu-contra-rusiei-in-play-off/,2020-03-06,About The Author
1046,1046,notabn.ro,"Fostul ministru al Culturii, Toader Paleologu, a fost desemnat candidat al PMP pentru alegerile prezidenţiale","Colegiul Naţional al Partidului Mişcarea Populară s-a întrunit în şedinţă pentru a-şi desemna candidatul pentru alegerile prezidenţiale.
Fostul preşedinte al României, Traian Băsescu, a precizat că PMP trebuie să intre într-o nouă eră, trebuie să depăşească statutul de partid care se luptă pentru intrarea în Parlament sau pentru a obţine în alegeri pragul electoral. Traian Băsescu le-a prezentat membrilor săi opţiunea sa şi l-a propus pe fostul ministru al culturii, Toader Paleologu, drept candidat al partidului pentru alegerile din luna noiembrie.
Theodor Paleologu este diplomat, om de cultură şi om politic. Din decembrie 2008 până în octombrie 2009 a fost ministru al Culturii, Cultelor şi Patrimoniului Naţional în Guvernul Emil Boc. Până în decembrie 2009 a deţinut interimatul acestui post.
Născut la 15 iulie 1973, la Bucureşti, este fiul regretatului scriitor Alexandru Paleologu, fost ambasador al României în Franţa şi fost senator PNL vreme de 12 ani.
Theodor Paleologu a are un băiat de 24 de ani.
Este licenţiat in filosofie, la Sorbona, iar in 2001 şi-a dat doctoratul în studii politice la Paris şi Munchen. Theodor Paleologu a fost ambasadorul României în Regatul Danemarcei şi Islanda şi a fost ales deputat în două legislaturi din partea PDL.",https://www.notabn.ro/fostul-ministru-al-culturii-toader-paleologu-a-fost-desemnat-candidat-al-pmp-pentru-alegerile-prezidentiale/,2020-03-06,About The Author
1047,1047,notabn.ro,Ascensiunea extremei drepte,"Autor: Ciprian Mihali
Cred că e foarte important să înţelegem în ce anume se transformă discursul și acțiunea PSD. Împărtășesc întru totul opinia lui Pavel Lucescu dupa care discursul puterii a devenit un discurs de extremă dreaptă. PSD a încetat să fie un partid de stânga și și-a deplasat populismul spre extrema dreaptă radicală. Probabil că acesta este felul în care PSD încearcă să pareze loviturile venind pe tema corupției, considerând-o irelevantă și așezând deasupra deosebirii dintre hoți și oameni cinstiți distincția dintre români buni și români răi. E ca și cum ar spune: da, sigur, poate că suntem un pic corupți, dar e mai important că numai noi suntem patrioți și numai noi apărăm țara de dușmani în aceste vremuri grele, iar pentru asta merită să fim iertați de toate păcatele, mai ales de cele ale corupției. Dacă ne iubim țara totul merită trecut cu vederea.
Discursul PSD este un discurs al urii față de tot ce e străin, în afara țării și înăuntrul ei, un discurs violent și al violenței, al discriminării și al ierarhizării oamenilor în funcție de etnie, credință și limbă. Toate celelalte partide care insistă pe aceste teme, ale românității, ale demnității naționale, ale mândriei și patriotismului – chiar dacă pretind că sunt mai moderate – fac toate jocul PSD, confirmând importanța acestor teme și prioritatea lor în fața altor teme.
Dar declarațiile din ultima vreme ale liderilor PSD merg mult mai departe și incită explicit la ură și la anihilarea celorlalți. Recitiți ce spune robotul roz cu coc: în sărăcia ei teribilă de idei și cuvinte, tot a doua propoziție este despre români adevărați și români buni. Delirul lui Dragnea de la România TV sau al lui Mitralieră din Parlament despre românii get-beget, românii-români, nu nemți-sași, ar putea trece ca niște tâmpenii dacă oamenii aceștia nu ar avea pe mână media, banii și instrumentele de forță cu care să-și poată pune în practică ideile extremiste. Cel puțin liberalii ar trebui să poată ieși repede din această capcană a patriotismului umed, ei, care au în fruntea lor un președinte „străin de neam și țară”.
Suntem în prima și cea mai puțin mobilizatoare dintre campaniile electorale. E de așteptat ca discursul de extremă dreaptă al puterii, ultimul său refugiu, să se radicalizeze, iar în numele falselor valori promovate de putere să asistăm și la măsuri represive împotriva „străinilor” și „trădătorilor”. Toate partidele care vor pedala pe cartea naționalismului și a patriotismului, a României în primul rând, vor dovedi nu doar o mare sărăcie de imaginație politică, ci și o complicitate voluntară sau involuntară cu discursul puterii. Vorbind despre bunul patriotism, despre românii adevărați, despre România autentică, ne scufundăm cu toții din ce în ce mai mult în mlaștina unui extremism periculos.
Tot așa cum partidele mici de stânga păstrând încă o anumită simpatie pentru PSD și sperând să identifice la acesta urme de măsuri sociale vor constata că nu a mai rămas nimic de acest fel și că nu mai poate fi găsit niciun aliat în jumătatea stângă a politicii.",https://www.notabn.ro/ascensiunea-extremei-drepte/,2020-03-06,About The Author
1048,1048,notabn.ro,Trei medalii pentru echipa României la Olimpiada de Informatică a Europei Centrale,"Lotul național de informatică a obţinut trei medalii (o medalie de aur şi două medalii de argint) la a XXVI-a ediţie a Olimpiadei de Informatică a Europei Centrale (CEOI), desfăşurată în perioada 23 – 29 iulie, la Bratislava (Slovacia).
Medalia de aur a fost cucerită de Theodor Pierre Moroianu(clasa a XII-a/Liceul Internațional de Informatică din București). Laura Ioana Georgescu (clasa a XII-a/Liceul Internaţional de Informatică din Bucureşti) și Bogdan Sitaru(clasa a XII-a/Colegiul Naţional „Dinicu Golescu” din Câmpulung Muscel, jud. Argeș) și-au trecut în palmares medalile de argint.
Din echipa României, coordonată de prof. Adrian Panaete (Colegiul Național „A. T. Laurian” din Botoșani) și Radu Alexandru Muntean (student, Deputy leader), a făcut parte și Alexandru Petrescu, elev în clasa a XII-a la Colegiul Naţional de Informatică „Tudor Vianu” din București.
Ministrul Educației Naționale, Ecaterina Andronescu, a întâmpinat și felicitat delegația țării noastre pe Aeroportul Internațional „Henri Coandă”.
La concursul din acest an au participat 55 de concurenți din 14 ţări.
Prima ediţie a Olimpiadei de Informatică a Europei Centrale s-a desfăşurat în România, în 1994, la Cluj-Napoca, la iniţiativa ţării noastre.",https://www.notabn.ro/trei-medalii-pentru-echipa-romaniei-la-olimpiada-de-informatica-a-europei-centrale/,2020-03-06,About The Author
1049,1049,notabn.ro,"Mircea Cărtărescu: ,,Ne-am întors la prigoana din anii `50""",",,Scriam de curând că ne-am întors la ceaușism. M-am înșelat: ne-am întors la prigoana din anii `50, ai dictaturii proletariatului. Primul proces politic se va petrece curând: europarlamentarul Cristian Preda a fost chemat în fața consiliului de onoare al ordinului Steaua României, acuzat fiind de defăimarea țării. Cine sunt acuzatorii? Membri de frunte ai PSD, între care un condamnat penal cu suspendare (halal onoare!) Sunt solidar cu Cristian Preda și sper sa fim solidari cu toții, că nu mai e de glumă”, a menționat pe facebook scriitorul Mircea Cărtărescu.
România va fi invitată specială a Târgului de carte de la Leipzig, care începe joi, 15 martie, și va dura până duminică 18 martie. Cu această ocazie, mai multi scriitori români au fost intervievați de presa germană despre starea de spirit din țara noastră.
,,Dacă politicul va reuși să subordoneze justiția, atunci nu vom reuși să eliminăm niciodată cleptocraţia”, a declarat Cărtărescu, pentru Deutschelandfung.
La Leipzig s-a deschis Târgul Internaţional de Carte. Până duminică, 18 martie, îşi prezintă aici peste 2.600 de expozanţi producţiile editoriale. Invitata de onoare este anul acesta România – care în urmă cu 20 de ani, în 1998, a mai avut această onoarea.
Dintre cei 300.000 de vizitatori aşteptaţi, mulţi vor asista la manifestările publice la care vor fi prezenţi aproximativ 50 de autori din România.
Între autorii invitaţi se află: Mircea Cărtărescu, Varujan Vosganian, Cătălin Mihuleac, Herta Müller, Matei Vişniec, Filip Florian, Gabriela Adameşteanu, Norman Manea şi mulţi alţii.",https://www.notabn.ro/mircea-cartarescu-ne-am-intors-la-prigoana-din-anii-50/,2020-03-06,About The Author
1050,1050,notabn.ro,"Dacian Cioloș: ,,România nu poate fi condusă de o majoritate politică ce stă la pândă pentru a-și trece legile în propriul interes“","Dacian Cioloș spune că după condamnarea lui Liviu Dragnea, majoritatea PSD-ALDE amenința furios și cu disperare că va modifica repede codurile penale prin Ordonanță de Urgență.
,,Între timp dorința lor de a merge ,,până la capăt” s-a ciocnit de reacția fermă a cetățenilor.
După ce presiunea publică a crescut pare că li s-au cam înmuiat picioarele și sunt pe cale să renunțe la ideea unei OUG, dar și la cea a asumării răspunderii guvernului în parlament pentru aceste modificări.
Asta arată că mobilizarea publică nu e în zadar și că puterea actuală continuă să se teamă de reacția străzii, a cetățenilor care nu sunt de acord cu furtul și legile trecute pe repede-înainte cu consecințe grave.",https://www.notabn.ro/dacian-ciolos-romania-nu-poate-fi-condusa-de-o-majoritate-politica-ce-sta-la-panda-pentru-a-si-trece-legile-in-propriul-interes/,2020-03-06,About The Author
1051,1051,notabn.ro,ANOFM. 24.989 locuri de muncă vacante la nivel naţional,"Potrivit datelor furnizate de agenţii economici privind locurile de muncă vacante, în evidenţele Agenţiei Naţionale pentru Ocuparea Forţei de Muncă (ANOFM), sunt disponibile 24.989 locuri de muncă.
La nivel naţional, cele mai multe locuri de muncă sunt oferite pentru: agent de securitate (2.373), lucrător comercial (1.015), muncitor necalificat la asamblarea, montarea pieselor (772), manipulant mărfuri (639), confecţioner-asamblor articole din textile (608), muncitor necalificat la demolarea clădirilor, căptuşeli zidărie (605), casier (574), vânzător (571), muncitor necalificat în industria confecţiilor (530), lăcătuş mecanic (529).
Din cele 24.989 de locuri de muncă vacante declarate de angajatori la agenţiile pentru ocuparea forţei de muncă, 1.266 sunt destinate persoanelor cu studii superioare (inginer în diferite domenii de activitate, programator, manager, medic, contabil etc), 14.899 pentru persoanele cu studii liceale, postliceale, profesionale, restul locurilor de muncă fiind destinate persoanelor cu studii primare/gimnaziale sau fără studii.
Oferta locurilor de muncă la nivel naţional poate fi consultată pe site-ul ANOFM (www.anofm.ro), la secţiunea Persoane fizice/Locuri de muncă vacante. În ceea ce priveşte locurile de muncă la nivel judeţean, aceste informaţii pot fi vizualizate pe pagina de internet a fiecărei agenţii pentru ocuparea forţei de muncă judeţene/municipale sau la sediul acestora.
Precizăm că baza de date a locurilor de muncă vacante este una dinamică, informaţiile prezentate reflectând situaţia existentă la ora 7:00 AM.
Serviciul Comunicare şi Secretariatul Consiliului de Administraţie",https://www.notabn.ro/anofm-24-989-locuri-de-munca-vacante-la-nivel-national/,2020-03-06,About The Author
1052,1052,notabn.ro,"Fostul ministru al educației, Daniel Funeriu, revoltat de media franceză.","Într-o postare pe rețeaua Facebook, fostul ministru al educației, Daniel Funeriu, se arată foarte nemulțumit de cum prezintă ziarele din Franța problemele românilor. El spune că nici măcar tenismencele române nu sunt iertate de ziarele franțuzești.
,,Să fie clar: nu sufăr de românocentrism, nu sufăr de vreun complex cultural şi nici nu am fost vreodată discriminat, cu toate că fiind bărbat creştin alb heterosexual probabil o să fiu în curând. Dar sunt revoltat de modul în care media franceză şi organizatorii de la Roland Garros tratează orice are a face cu jucătoarele noastre.
M-am săturat şi de ,,umoriştii francezi” gen Djamel Debbouze care fac mişto de ,,cerşetorii români” din metrou, m-am săturat de presa franceză care menţionează naţionalitatea infractorilor NUMAI când e vorba de români, m-am săturat de ,,politicienii” de doi bani din Franţa, începând cu pigmeul intelectual Valls şi terminând cu constipatul Dupont-Aignan care tac laş când e vorba de suburbii islamizate în care nici poliţia nu are curajul să intre, dar urlă de mama focului când vine vorba de 10 romi. M-am săturat ca fiica mea să fie întrebată la şcoală dacă în România nu îi e frică să meargă pe stradă, m-am săturat ca din orice să fii tratat de rasist dar dacă eşti român e OK să fii suspect din prima secundă, m-am săturat ca firmele de lux franceze care produc în România şi ascund acest lucru pentru că ,,nu dă bine” la marketing. M-am săturat ca medicii noştri, fără de care spitalele franţuzeşti s-ar goli instantaneu să fie trataţi ca nişte felceri (a propos, împreună cu Raed l-am pus cu botul pe labe pe şeful colegiului medicilor din Franţa venit să ne dea lecţii în 2012). M-am săturat să fim trataţi de ţară coruptă de ţara afacerii Urba, a diamantelor centrafricane, a finanţării libiene, de ţara cu doi premieri şi un preşedinte condamnaţi penal. M-am săturat că singurii cu care francezii şi nemţii au o problemă când vine vorba de muncitori străini sunt românii şi polonezii, ale căror soţii nu stau acasă şi fac 6 copiii pentru a trăi din ajutoare sociale, ci muncesc cot la cot. Cred că a venit momentul unei diplomaţii asertive, chiar agresive pe această tematică, cred că a venit momentul să le spunem şi francezilor, şi englezilor, şi nemţilor şi austriecilor: bă băeţi, stop.
Stop cu modul superior în care îi trataţi pe români, vedeţi-vă de adevăratele voastre probleme, pentru că voi, împreună, aţi dominat acum 100 de ani jumătate din glob, or acum nu sunteţi capabili să gestionaţi 20.000 de romi europeni? Eu unul nu aş ezita să o fac „the hard way”: vreau urgent reclamă pozitivă pentru România, dacă nu vă mai trimit un milion de familii tradiţionale (asta e o glumă doar pe jumătate). Şi nu mă luaţi cu ,,la noi e libertatea presei şi politicul nu poate să spună presei ce să scrie” că ştiu bine cum merge treaba pe la voi. M-am săturat şi de autoflagelări gen ,,cu aşa politicieni proşti normal că suntem trataţi prost”, să vedeţi ce deştepţi sunt politicienii lor, pe care îi cunosc prea bine: îi băteam pe în liceu pe la olimpiade unde îi prindeam. M-am săturat şi de jurnalişti de origine română de la mari cotidiene franceze care exagerează în criticile lor doar pentru a trece ecranul, m-am săturat şi de lecţii de toleranţă din partea celor cărora cei toleraţi le omoară copiii pe la concerte.
PS: un foarte bun prieten suedez îmi reproşa acum câţiva ani că sunt mulţi cerşetori romi în Suedia. ,,E interzis cerşitul în Suedia”, îl întreb eu. ,,Nu” îmi răspunde el… Deci rezolvaţi-vă problema băieţi.
PPS: ah, şi încă o chestie: nu vă mai legaţi de prostia Vioricăi. Cea a lui May e infinit mai periculoasă pentru că este aparent susţinută cu argumente. De prostia Vioricăi îţi vină să râzi. De cea a lui May şi Trudeau îţi e teamă dacă eşti cu capul pe umeri”, precizează fostul ministru.",https://www.notabn.ro/fostul-ministru-al-educatiei-daniel-funeriu-revoltat-de-media-franceza/,2020-03-06,About The Author
1053,1053,notabn.ro,Peisaje de iarnă din parcurile naționale și naturale din România. FOTO,"de Mihai Sărmășan
Regia Națională a Pădurilor ROMSILVA a postat pe pagina sa oficială de Facebook câteva fotografii care surprind peisajele de iarnă din parcurile naționale și naturale administrate de Romsilva.
Regia Națională a #Pădurilor – #Romsilva administrează 22 de parcuri naționale și naturale, cu o suprafață totală de aproape 850 de mii de hectare, din care peste 580 de mii de hectare păduri, 175 de mii de hectare aflându-se în zone de protecție strictă sau integrală. Zonele de protecție strictă sau integrală au fost extinse de specialiștii Romsilva, în ultimii doi ani, cu aproximativ 20.000 de hectare.
Romsilva a introdus peste 17.000 de hectare de pădure în Catalogul Național al Pădurilor Virgine și Cvasivirgine și peste 24.000 de hectare de păduri valoroase de fag în Patrimoniul Mondial Natural al #UNESCO.
sursa foto și text: Facebook Regia Naționala a Pădurilor ROMSILVA",https://www.notabn.ro/peisaje-de-iarna-din-parcurile-nationale-si-naturale-din-romania-foto/,2020-03-06,About The Author
1054,1054,notabn.ro,Ziua Românilor de Pretutindeni,"Începând cu anul 2015, Ziua Românilor de Pretutindeni este sărbătorită în ultima duminică a lunii mai, respectiv la 27 mai anul acesta.
Până în anul 2014, Ziua Românilor de Pretutindeni era celebrată la 30 noiembrie, odată cu sărbătoarea Sfântului Apostol Andrei, cel Întâi chemat, Ocrotitorul României, potrivit Legii nr. 299 din 13 noiembrie 2007, privind sprijinul acordat românilor de pretutindeni, publicată în Monitorul Oficial din 21 noiembrie 2007. Articolul 10 din Legea 299/2007 a fost modificat prin Legea 101/2015, conform căreia se schimbă data la care se sărbătoreşte această zi.
Ziua Românilor de Pretutindeni a fost instituită prin Legea nr. 299 din 13 noiembrie 2007, privind sprijinul acordat românilor de pretutindeni, care reglementează drepturile persoanelor ce îşi asumă în mod liber identitatea culturală română – persoanele de origine română şi cele aparţinând filonului lingvistic şi cultural românesc, din afara graniţelor României, având ca scop menţinerea, promovarea şi afirmarea identităţii lor culturale, etnice, lingvistice şi religioase.
În anul 2016, Institutul Cultural Român, Institutul ”Eudoxiu Hurmuzachi” şi Departamentul Politici pentru Relaţia cu Românii de Pretutindeni din cadrul Ministerului Afacerilor Externe au organizat un program comun pentru a marca Ziua Românilor de Pretutindeni. Evenimentele s-au desfăşurat în zilele de 28 şi 29 mai 2016 şi au reunit, la Bucureşti, reprezentanţi ai comunităţilor româneşti din vecinătatea României şi din Balcani (meşteri, interpreţi şi instrumentişti populari) şi figuri remarcabile ale diasporei române, care promovează imaginea României în lume. De asemenea, preşedintele Klaus Iohannis i-a primit, la Palatul Cotroceni, pe reprezentanţii românilor din străinatate veniţi la Bucureşti, cu ocazia Conferinţei ,,Excelenţă românească peste hotare”.
În anul 2017, Ministerul pentru Românii de Pretutindeni a dedicat această zi educaţiei, pentru a pune în lumină contribuţia voluntarilor implicaţi în programele de predare în limba română, precum şi importanţa limbii materne ca element identitar pentru generaţiile tinere din afara graniţelor. În acest sens, au fost derulate proiecte precum: seminarul ,,Limba română mai aproape de casă”, maratonul media de cunoaştere de către opinia publică a iniţiativelor din domeniul educaţiei sau programul intitulat ,,Limba română – Educaţie şi Comunicare”, prin care cadrele didactice, pentru început din Spania, Italia şi Marea Britanie, sunt sprijinite cu suporturi de curs şi sesiuni de pregătire.
Totodată, printre manifestările organizate în anul 2017 cu prilejul Zilei Românilor de Pretutindeni, se înscriu şi cele ale Institutului „Eudoxiu Hurmuzachi”, care a organizat manifestări la Drobeta Turnu Severin, Cernăuţi (Ucraina), Salamanca (Spania) şi Tel Aviv (Israel), în perioada 23 mai-4 iunie.",https://www.notabn.ro/ziua-romanilor-de-pretutindeni/,2020-03-06,About The Author
1055,1055,notabn.ro,Povestea omului străzii care a devenit milionar iar acum angajează in compania lui doar oameni fără adăpost şi persoane cu nevoi speciale,"Drew Goodall a studiat actoria, la vârsta de 20 de ani a reuşit să obţină roluri secundare în filme precum Snatch şi About a boy, unde a întâlnit actori precum Brad Pitt şi Hugh Grant. Cu toate acestea, o critică despre modul în care juca avea să-i schimbe viaţa decisiv.
Devastat, Goodall a renunţat la actorie şi, deoarece nu mai avea niciun venit, lucrurile au început să se înrăutăţească şi în scurt timp a rămas fără niciun ban. Nu a vrut să le spună însă părinţilor despre situaţia sa şi să se întoarcă în casa familiei sale, deoarece a perceput acest lucru ca pe o înfrângere.
Nemaiavând bani să îşi plătească chiria, proprietarul său l-a dat afară din casă, aşa că Drew a ajuns să trăiască pe străzi. De multe ori, a fost bătut de persoane bete sau de alţi oameni ai străzii, şi dormea de obicei în cutii de carton. A fost cea mai grea perioadă a vieţii sale – era falit şi în depresie.
Cu toate acestea, viaţa lui s-a schimbat când i-a venit idea de a lustrui pantofii oamenilor pentru a face câţiva bani. Trebuia să fie atent, ca poliţia să nu îl prindă. După şase luni de lustruire a pantofilor pe marginea şoselei, unul dintre clienţii săi obişnuiţi i-a spus că ar putea să facă acelaşi lucru într-o clădire de birouri.
Odată ce Goodall a făcut mai mulţi bani, a decis să înfiinţeze propria companie, numită „Sunshine Shoeshine”. Astăzi colaborează cu companii importante din Londra, ale căror directori consideră că e foarte important ca pantofii lor să fie lustruiţi. Drew câştigă peste 250.000 de euro pe an şi oferă cele mai multe dintre aceste fonduri fundaţiilor pentru caritate. Celălalt lucru care îl face mândru este că nu a uitat niciodată prin ce a trecut înainte de a deveni om de afaceri. De aceea, cei care lucrează la Sunshine Shoeshine sunt în mare parte persoane fără adăpost şi persoane cu nevoi speciale. Antreprenorul a angajat deja 40 de persoane fără adăpost. Unul dintre aceştia este Alan Walton, în vârstă de 45 de ani, care fusese şomer timp de 15 ani în timp ce suferea şi de probleme de sănătate. După cum spune el, Goodall i-a dat speranţă şi încredere, având în prezent un scop în viaţă şi un viitor.
sursa: bussinesmagazin.ro",https://www.notabn.ro/povestea-omului-strazii-care-a-devenit-milionar-iar-acum-angajeaza-in-compania-lui-doar-oameni-fara-adapost-si-persoane-cu-nevoi-speciale/,2020-03-06,About The Author
1056,1056,notabn.ro,"350 de saci cu deşeuri, colectaţi de pe râul Bistriţa Ardeleană, în municipiul Bistriţa","Sistemul de Gospodărire a Apelor Bistriţa-Năsăud (SGA Bistriţa-Năsăud) a organizat, în data de 20 martie 2019, o acţiune de ecologizare a malurilor râului Bistriţa Ardeleană, pe raza municipiului Bistriţa.
Salariaţii SGA Bistriţa-Năsăud au strâns 350 de saci cu deşeuri, din zona cuprinsă între Puntea TBC şi Podul Berăriei.
Acţiunea a avut loc în contextul Zilei Mondiale a Apei, care este sărbătorită anual în data de 22 martie, cu scopul de a atrage atenţia opiniei publice asupra riscurilor poluării apelor. Prin mesajul transmis în acest an de Organizaţia Naţiunilor Unite (ONU), „Apă pentru toţi. Nu lăsăm pe nimeni în urmă”, se pune accent pe abordarea crizei mondiale a apei.
Menţionăm că autorităţile publice locale sunt direct responsabile de gestionarea regimului deşeurilor, în conformitate cu prevederile legislative din ţara noastră. Acestea au obligaţia să asigure măsuri corespunzătoare pentru conservarea şi protecţia mediului, salubrizarea cursurilor de apă şi prevenirea poluării accidentale a mediului, a surselor şi a cursurilor de apă, prin depozitarea necontrolată a deşeurilor de către agenţii economici sau de către cetăţeni.
În calitatea noastră de administratori ai resurselor de apă suntem cei care întreţinem cursurile de apă şi lucrările de apărare împotriva inundaţiilor. Intervenim, însă, în sprijinul autorităţilor publice locale, pentru eliberarea secţiunilor de scurgere a apei, în scopul prevenirii inundaţiilor.
Facem un apel populaţiei să depoziteze resturile menajere numai în spaţii special amenajate, pentru a reduce riscul antrenării acestora în cursurile de apă. Aceste deşeuri afectează calitatea apei şi implicit a mediului înconjurător. De asemenea, pot provoca inundaţii, prin blocarea secţiunilor de scurgere a apei.
Dorel Ruşti, purtător de cuvânt SGA Bistriţa-Năsăud",https://www.notabn.ro/350-de-saci-cu-deseuri-colectati-de-pe-raul-bistrita-ardeleana-in-municipiul-bistrita/,2020-03-06,About The Author
1057,1057,notabn.ro,Pârtia Cocoş Bistriţa- una dintre cele mai proaste afaceri publice din România ultimilor ani,"Într-o postare pe facebook, fostul consilier local, Alin Seserman, explică eşecul proiectului Wonderland, în special al pârtiei de schi care este neutilizată şi care este folosită doar câteva zile pe an.
Nu-i rău să ai o pârtie, aşa e. Nici două nu-i rău să ai. Şi nu era rău dacă în ultimii 20 de ani, s-ar fi instalat un teleschi de 100 000 de euro pe unul din dealurile Bistriţei. Era excelent. Ne-am fi dat cu schiurile, cu sania, era perfect. Nu cred că este bistriţean care să nu fi fost de acord să fie amenajată o pârtie, de aproape un km, dotată cu un teleschi (la Topliţa pârtia are 1200 de metri şi e dotată cu teleschi), unde copiii să meargă gratuit zilnic în vacanţe cu sania. Era minunat. Dar nu despre asta e vorba.
Sigur că mereu vor veni unii cu „dovezi” că pârtia e în regulă, că nu-i rău că o avem.
Vorbim de investiţia de acolo şi cele care urmează să vină, care sunt un dezastru. Raportul cost-beneficiu este unul catastrofal. În urmă cu 8 ani, firma care a întocmit studiul de fezabilitate, a venit cu această soluţie şi cu un preţ de … 13 milioane de euro!!! Am făcut ani buni parte din comisia economică în Consiliul Local şi am cerut firmei şi primarului să refacă toate calculele, fiindcă suma era incredibil de mare. Le-am adus exemple din alte judeţe, unde antreprenori privaţi, au investit până într-un milion de euro. Unii antreprenori au făcut câte trei pârtii de banii aceştia. Sigur că trebuie păstrate proporţiile, dar mai mult se schiază pe acele pârtii. Am cerut să vină şi cu soluţia de teleschi. Asta era şi ideea, ca această pârtie să fie dedicată copiilor, dotată cu un teleschi rapid, iar după un an, doi, se puteau realiza eventual alte investiţii. Au venit după două luni. Ei primeau însă dispoziţii dinainte faţă de preţuri, pe unde trebuie să fie traseul etc. (La fel s-a întâmplat şi cu centura şi vedem unde am ajuns). Oamenii vroiau să-şi ia banii pentru studiul pe care l-au făcut şi să plece. Să facă alte studii pentru alte sute de mii de euro. Au venit cu noua „ofertă” de 7 milioane de euro şi încercau să ne demonstreze cu tot felul de tabele câţi vor urca pe zi în telescaun şi câţi bani va câştiga municipiul Bistriţa pe lună. Bineînţeles că am râs. Le-am zis că au scăzut considerabil preţul, ceea ce oricum îi descalifică şi nu prea înţeleg cum lucrează. Profesional vorbind. Suma era oricum, mult, mult prea mare. În final am votat împotrivă, dar primarul controla o majoritate acolo şi lucrurile au ajuns aici.
Ideea e că nici măcar acest sistem nu e în regulă. Să dai atâtea milioane de euro şi să stai pe acel scaun 14-15 minute la urcare mi se pare o prostie foarte mare. În primul rând e frig să stai atâta timp.
Totodată cheltuielile de funcţionare sunt foarte mari. Mulţi bani nu se văd, în fapt. Adică multe lucrări, intervenţii, transporturi de tot felul, se realizează prin alte direcţii ale primăriei. E un eşec total ce se întâmplă acolo.
Problema e că s-a transmis mereu ideea că primarul şi consilierii se ceartă şi că nimeni nu are dreptate. De fapt unii au dreptate şi ceilalţi nu. Acest eşec este al primarului şi majorităţii care a votat această investiţie care generează pierderi mari în fiecare zi.
Problema e că au aruncat cu banii şi tot ei fac atmosferă. Ei şi alţii,care au tăcut şi n-au spus un cuvânt, dimpotrivă. Despre asta e vorba. Totodată, dacă era ceva de făcut, atunci se putea face. Acum e tardiv. E valabil şi pentru alte „investiţii”, cum e pasarela de pe Bulevardul Independenţei. Lucrurile astea s-au votat în urmă cu 6-7 ani. Acum ele se fac şi gata. Şi prin faptul că unii vorbesc despre astfel de lucruri, pentru prima dată, după zece ani, arată cât de pricepuţi sunt.
Astăzi toată lumea îşi vede de viaţă. Mai apar unii atunci când e vreme frumoasă pe pârtie, fac şedinţele foto şi cam asta e. În cele 5-6 zile când se schiază apar sute de imagini şi strigăte. „Pârtieeeee”, „pârtieeeeee” e peste tot, oriunde întorci capul, după care strigătorii ies nervoşi că s-a topit zăpada şi strigă că s-au aruncat bani pe geam. Asta e, mergem mai departe.
Un material foarte interesant despre subiect a apărut în România Liberă, în 05.03.2014.
https://romanialibera.ro/actualitate/proiecte-locale/partia-de-schi-genereaza-razboi-politic-in-consiliul-local-bistrita-328030?fbclid=IwAR3VZ89J48zOT_YJ-Q3MpXHbDwJVxaMrS2qcrbmmOgPn_BZjMs-EHHEZWLo",https://www.notabn.ro/partia-cocos-bistrita-una-dintre-cele-mai-proaste-afaceri-publice-din-romania-ultimilor-ani/,2020-03-06,About The Author
1058,1058,notabn.ro,Simona Halep merge în turul 3 la Australian Open,"de Mihai Sărmășan
Simona Halep s-a impus în fața britanicei Harriet Dart în turul al doilea de la Australian Open, scor 6-2, 6-4! Sportiva noastră a jucat destul de bine, a variat loviturile și cel mai important este că a reușit o calificare în doar două seturi.
Halep a jucat, joi, cu încheietura mâinii drepte bandajată după accidentarea suferită în urmă cu două zile, în partida din prima manşă cu Jennifer Brady. Fostul lider WTA va evolua a şasea oară în turul al treilea la Melbourne cu americanca Danielle Collins, locul 25 WTA şi cap de serie numărul 26, sau cu Iulia Putintseva din Kazahstan, locul 38 WTA.
Calificarea în a treia manşă este recompensată la Australian Open cu un premiu de 300.000 de dolari australieni (206.000 dolari americani) şi cu 130 de puncte WTA.
Anul trecut, Simona Halep a fost eliminată în optimi la Australian Open de americanca Serena Williams, scor 6-1, 4-6, 6-4. Halep a fost finalistă la Melbourne, în 2017, când a pierdut în ultimul act în faţa danezei Caroline Wozniacki, scor 7-6 (2), 3-6, 6-4",https://www.notabn.ro/simona-halep-merge-in-turul-3-la-australian-open/,2020-03-06,About The Author
1059,1059,notabn.ro,TAROM introduce o nouă rută: Suceava - Torino.,"Noua rută va fi operată cu aeronave de tip Boeing 737 seria 300 având 134 locuri, clasa economic,cu o frecvenţă pe săptămână, iniţial, după următorul program:
Segment zbor Zile operare Ore plecare Ore sosire Suceava – Torino Miercuri 14:00 15:50 Torino – Suceava Miercuri 09:20 13:00
Pasagerii care vor călători spre această destinaţie îşi pot rezerva bilete pornind de la 16 EUR OW (pe sens) plus taxe (total 47 EUR); 32 EUR (dus-întors) plus taxe (total 114,15 EUR), atât de pe site-ul companiei www.tarom.ro, cât şi de pe varianta mobilă a site-ului, prin agenţiile proprii şi partenere TAROM.
Pasagerii zborurilor TAROM beneficiază de:",https://www.notabn.ro/tarom-introduce-o-noua-ruta-suceava-torino/,2020-03-06,About The Author
1060,1060,notabn.ro,"Numărul tinerilor a scăzut cu 2,4 milioane în ultimii 15 ani.","În perioada 2003-2018, numărul tinerilor din România (în sensul Legii tinerilor nr. 350/2006, însemnând cetățenii cu vârsta cuprinsă între 14 și 35 de ani) a scăzut cu 2.471.349, de la 7.546.097, la 5.074.748, fiind vorba de o scădere de 32,75%, potrivit unei analize făcute de Consiliul Tineretului din România, informează edupedu.ro. În perioada 2013-2018, deci în ultimii 5 ani, numărul tinerilor a scăzut cu 630.593, însemnând o scădere de 11,05%, mai notează raportul.
Cu toate că numărul tinerilor a scăzut constant, banii pentru finanțarea tineretului, prin bugetul Ministerului Tineretului și Sportului, au însemnat alocări modeste. Nominal, aceste sume au crescut de la 228.601.000 lei la 341.478.000 lei, reprezentând o mărire de 49,37%. ”Această creștere este una falsă”, susține raportul citat. ”În fapt asistăm la o creștere procentuală infimă ca pondere din PIB, de 0,001%. Practic, raportat la Produsul Intern Brut, bugetul alocat pentru tineret și sport a stagnat în această perioadă. Trebuie să menționăm faptul că a existat un trend crescător până în anul 2015, când s-a atins suma „record” de 0,0445% din PIB, însă în anul următor a existat o scădere de aproximativ 9%,” scriu în raportul citat cei de la Consiliul Tineretului din România.
”Suma alocată de Guvernul României prin Ministerul Tineretului și Sportului, pe componenta de tineret, pentru fiecare tânăr din România a crescut cu 74,33%. Creșterea procentuală este una semnificativă, însă dacă stăm să analizăm care este suma în sine, aceasta este incredibil de mică. Astfel, chiar și cu această creștere, Ministerul Tineretului și Sportului a alocat în 2018 suma de 20,02 lei pentru fiecare tânăr din țara noastră.
Pentru activitățile pentru tineret desfășurate de MTS, de direcțiile județene pentru sport și tineret, respectiv a Municipiului București, precum și de ONGT/ONGS, Guvernul a alocat în 2018, prin MTS, suma de 1,49 lei pentru activitățile de profil, calculat pentru fiecare tânăr din România. Această sumă este suficientă pentru a cumpăra un covrig”, potrivit raportului citat.
Care sunt recomandările raportului și cererile Consiliul Tineretului din România adresate Guvernului:",https://www.notabn.ro/numarul-tinerilor-a-scazut-cu-24-milioane-in-ultimii-15-ani/,2020-03-06,About The Author
1061,1061,notabn.ro,PRO România către UDMR: Aveţi curajul să nu votaţi bugetul mincinos al coaliţiei PSD-ALDE!,"Apel PRO România către UDMR: Aveţi curajul să nu votaţi bugetul mincinos al coaliţiei PSD-ALDE!
Stimaţi colegi,
Coaliţia PSD-ALDE a prezentat bugetul pentru anul 2019 cu o întârziere de trei luni, fiind puse sub semnul întrebării stabilitatea economiei şi capacitatea guvernului de a onora toate promisiunile făcute în ultimul an.
Considerăm că bugetul pentru anul 2019 este unul nerealist, un buget care nu are nicio legătură cu investiţiile, dar un buget construit pentru a şantaja primarii în an electoral.
Promisiunile PSD-ALDE făcute în disperarea de a schimba percepţia oamenilor despre o guvernare care se anunţă ratată nu au acoperire în buget. Banii promişi nu există, investiţiile promise nu vor fi realizate niciodată.
Stimaţi colegi din UDMR,
Dumneavoastră susţineţi în Parlament o coaliţie guvernamentală care s-a îndepărtat fundamental de scopul iniţial pe care l-a anunţat în 2016. Vă anunţăm în mod public că la acest moment, coaliţia PSD-ALDE a pierdut majoritatea în Camera Deputaţilor datorită parlamentarilor care au părăsit cele două partide.
În acelaşi timp, vă cerem să vă delimitaţi în mod public de coaliţia PSD-ALDE şi de Guvernul pe care această coaliţie l-a impus. În cadrul Uniunii sunt oameni cu foarte multă experienţă, unii dintre ei fiind de aproape 30 de ani în prima linie a scenei politice. Ei pot confirma că nu a existat niciodată un guvern atât de slab pregătit şi miniştri care să nu aibă nici cea mai mică legătură cu domeniile pe care le conduc. Mitul specialiştilor PSD s-a dărâmat odată cu acapararea puterii totale de către actuala conducere.
Domnule Preşedinte Kelemen Hunor,
Reprezentaţi o minoritate importantă a României. Considerăm că drepturile oricărei minorităţi naţionale trebuie protejate şi că acestea au nevoie de reprezentare politică şi administrativă.
Cu toate acestea, judeţele în care comunitatea maghiară este majoritară şi în care administraţia publică locală provine din cadrul UDMR, se regăsesc pe lista judeţelor sărace ale României.
Din păcate, susţinerea de către UDMR a coaliţiei PSD-ALDE nu a adus bunăstare în rândul judeţelor administrate de primari şi preşedinţi de consilii judeţene aparţinând Uniunii pe care o conduceţi.
Nici cetăţenii români şi nici cetăţenii maghiari nu au locuri de muncă. Investiţiile sunt inexistente, la fel ca proiectele de infrastructură. Nivelul de sărăcie este mai ridicat decât în alte zone.
Este timpul, stimaţi colegi, să vă delimitaţi de PSD şi de ALDE, de Dragnea şi de Tăriceanu. Nici românii şi nici maghiarii din România nu o duc bine sub această guvernare mincinoasă.
Aveţi curajul să solicitaţi un buget corect pentru dezvoltarea deopotrivă a zonelor cu cetăţeni de etnie maghiară şi a celorlalte zone. Altfel veţi fi bănuiţi chiar de votanţii dumneavoastră că aţi negociat alte avantaje obscure, pentru alte interese decât interesul cetăţeanului în schimbul susţinerii bugetului propus de coaliţie.
Dacă acest buget este aprobat de Parlament în forma actuală, întreaga ţară o să ştie că a fost aprobat numai cu votul UDMR. Inclusiv comunitatea maghiară!
Aveţi curaj, domnule Kelemen Hunor!
Aveţi curaj, stimaţi colegi din UDMR!
Aveţi curajul să nu votaţi bugetul mincinos al coaliţiei PSD-ALDE!
Daniel CONSTANTIN
Prim Vicepreşedinte PRO România",https://www.notabn.ro/pro-romania-catre-udmr-aveti-curajul-sa-nu-votati-bugetul-mincinos-al-coalitiei-psd-alde/,2020-03-06,About The Author
1062,1062,notabn.ro,"Primarul orașului Pucioasa, Constantin Ana: „E momentul să îmi acord titlul de Cetățean de onoare al orașului""","Primarul oraşului Pucioasa, județul Dâmbovița, Constantin Ana, cel care a semnat iniţiativa „Fără penali în funcțiile publice”,a reacționat astăzi pe pagina sa de Facebook, după numeroasele mesaje primite.
„În toata agitația și tensiunea din jurul meu am primit un sfat: E momentul să îmi acord titlul de ,,Cetățean de onoare al orașului”, a precizat primarul PSD. Mesajul a adunat deja peste 1000 de reacții și sute de comentarii și distribuiri.",https://www.notabn.ro/primarul-orasului-pucioasa-constantin-ana-e-momentul-sa-imi-acord-titlul-de-cetatean-de-onoare-al-orasului/,2020-03-06,About The Author
1063,1063,notabn.ro,Mircea Cărtărescu a primit premiul Thomas Mann pentru literatură,"Aseară, în sala teatrului din Lubeck, scriitorul român Mircea Cărtărescu a primit Premiul Thomas Mann pentru literatură. „Ceremonia a fost minunată, cu muzică de cameră și o audiență foarte numeroasă. Câteva highlights: prezența marelui poet și editor Michael Kruger, care mi-a făcut onoarea să citească pe scenă discursul meu de mulțumire; prezența editorului meu vienez Herbert Ohrlinger și a traducătoarei mele suedeze Inger Johansson; o laudatio-conferință, de 40 de minute, rostită de vechiul meu prieten și traducător, poetul Ernest Wichner; prezența președintelui Societății Thomas Mann și a primarului orașului Lubeck.
Inutil să spun că n-a fost niciun jurnalist român la ceremonia de la Lubeck (sau de la Cap de Formentor) și că nu mi s-a solicitat niciun interviu în mediile românești despre cele două premii internaționale primite anul acesta. Nicio instituție politică, culturală, literară etc. n-a găsit cu cale să spună ceva despre mica mea realizare din, nu-i așa, anul centenarului. Nu am eu nevoie de toate astea, dar așa ar fi normal într-o lume civilizată. E motivul pentru care trebuie să consemnez eu însumi, aici, pe Facebook, aceste biete întâmplări. Dacă nu scriu eu, nu scrie nimeni. Vă spun sincer, mi-e tare rușine că trăiesc într-o lume ca a noastră. Și aici nu mai e vina lui Dragnea&Co.”, a menționat autorul pe pagina sa de socializare.
În fotografie, de la stânga la dreapta: Herbert Ohrlinger, Michael Kruger, Mircea Cărtărescu, Ernest Wichner și președintele juriulu",https://www.notabn.ro/mircea-cartarescu-a-primit-premiul-thomas-mann-pentru-literatura/,2020-03-06,About The Author
1064,1064,notabn.ro,"Diana Morar, consilier municipal PNL Bistrița: ""Nu este corect față de cetățenii municipiului Bistrița să creștem impozitele și taxele locale.""","Într-o postare pe contul său personal de Facebook, consilierul municipal PNL Bistrița, avocatul Diana Morar, condamnă intenția de majorare a taxelor și impozitelor locale pe care cei din coaliția PSD-ALDE-UDMR vor să o ia la ședința Consiliului Local Bistrița ce va avea loc astăzi:
„Domnule primar și dragi tovarăși din PSD, am observat că vreți să majorați taxele și impozitele pentru a colecta bani la buget.Încercați să manipulați când spuneți că aveți proiecte de dezvoltare a orașului, dar de fapt Bistrița are cel mai slab buget din ultimii 10 ani. În același timp, salariile funcționarilor publici sunt cele mai mari. Investițiile sunt sub orice critică și orașul va bate pasul pe loc în următorii ani.
Referitor la proiectele europene cu care vă lăudați, vă reamintesc faptul că nici măcar licitațiile nu au început și e posibi ca nici în 4 ani de-acum înainte să nu fie finalizate. Pe final de mandat, proiectele cu care v-ați lăudat în 2016 sunt departe de a fi implementate.
PSD Bistrita propune indexarea impozitelor şi taxelor locale, datorate de persoanele fizice şi juridice pentru anul 2020 cu rata inflaţiei de 4,6 % iar valoarea totală estimată a se încasa din impozite şi taxe locale pentru anul 2020 va fi cu aproximativ 650.000 lei mai mult faţă de anul 2019, conform studiului de impact.
Suficienți bani care sa se mai îngroape in pârtia de schi, prin achiziția de instalații de ski lift suplimentare in suma totala de 650.000 lei aprobată luna trecută de majoritatea PSD-ALDE din consiliul local. Eficientă? Zero
Din punct de vedere legal, taxele și impozitele se pot indexa odată cu rata inflației, dar acest lucru NU este obligatoriu, ci este la decizia administrației locale, in conformitate art. 489 din Legea nr. 227/2015 privind Codul Fiscal, însă, soluția găsită de dvs este una care afectează direct bugetul fiecărui cetățean. Nu este corect față de cetățenii municipiului Bistrița să creștem impozitele și taxele și considerăm că ar trebui să găsim metode de încurajare a mediului economic local.
Noi, consilierii PNL susținem o eficientizare a cheltuielilor publice și ne opunem vehement acestui dezmăț pe bani publici. Dezaprobăm aceste soluții pe care le-ați găsit în disperare de cauza pentru a genera cheltuieli inutile precum pârtia de schi.
O administratie inteligenta găsea soluții de eficientizare a cheltuielilor publice, nicidecum nu promova un astfel de proiect, prevalându-se de creșterea inflației cauzate de proasta guvernare a partidului propriu. Luați exemplu administrațiilor conduse de primari liberali și învățați ce înseamnă responsabilitatea cheltuirii banului cetățeanului, pe principiul primăria in slujba cetățeanului și nu cum procedează PSD, cetățeanul in slujba primăriei.”
sursa: Facebook Diana Morar",https://www.notabn.ro/diana-morar-consilier-municipal-pnl-bistrita-nu-este-corect-fata-de-cetatenii-municipiului-bistrita-sa-crestem-impozitele-si-taxele-locale/,2020-03-06,About The Author
1065,1065,notabn.ro,George Mioc: Respectul meu românilor care-n 2017 au ieşit în stradă şi au salvat onoarea ţării!,"Acum, când se încheie anul 2017, îmi scot pălăria (de texan) în faţa sutelor de mii de români care şi-au petrecut zile şi nopţi în stradă, pentru a-şi apăra patria.
Au salvat onoarea României.
Dacă nu erau ei, probabil că lumea ar fi crezut că aceasta este ţara lui Dragnea, Tăriceanu şi a altor infractori. Dar ei, cei care au protestat public, nu au permis să se întâmple o asemenea ruşine. Nu uit emoţia care m-a încercat când, într-o zi din februarie, am deschis Wall Street Journal – cotidianul la care sunt abonat – şi am văzut că fotografia de deschidere din cel mai citit ziar din SUA era o imagine de la uriaşul miting anti-PSD din faţa Palatului Victoria.
Aş vrea, deci, ca la final de an să le mulţumesc:
– sutelor de mii de bucureşteni care au manifestat împotriva subjugării Justiţiei de către banda de infractori condusă de Dragnea;
– zecilor de mii de cetăţeni care au ieşit în stradă în oraşele mari din provincie, în primul rând la Timişoara, Sibiu şi Cluj;
– sutelor de oameni curajoşi care au protestat în fiefurile baronilor roşii, în oraşe controlate ca-n feudalism de către Dragnea şi de alţii ca el. Felicitări adevăraţilor cetăţeni ai Alexandriei!
– grupării #Rezist, care a ţinut sus steagul României, în Piaţa Victoriei, în momente în care PSD părea că reuşise să-şi cumpere liniştea, prin majorări de salarii şi pensii speciale;
– miilor de magistraţi care, într-un gest fără precedent, au ocupat trepetele palatelor de justiţie din mai multe oraşe şi au arătat că se vor bate pentru a-şi păstra independenţa.
Toţi aceşti oameni mi-au arătat că speranţa nu a murit. Că ţara aceasta nu va accepta, pasiv, să fie îngenuncheată de către o tiranie a cleptocraţilor. Că-n 2018 ne putem elibera!
George Mioc este antreprenor în SUA, a emigrat ilegal în 1975 din România. Din 2006 deține PSI Industries, Inc., Irving, Texas – Intreprindere specializată în producția de piese de aluminiu prin extrudarea aluminiului, unde este CEO și deținător de 100% din acțiuni.",https://www.notabn.ro/george-mioc-respectul-meu-romanilor-care-n-2017-au-iesit-strada-si-au-salvat-onoarea-tarii/,2020-03-06,About The Author
1066,1066,notabn.ro,"Vlad Voiculescu: ""O alianță USR PLUS - PNL e oportună pentru câștigarea Primăriei Capitalei""","Fostul ministru al Sănătății în Guvernul Cioloș, Vlad Voiculescu, a fost desemnat candidatul PLUS la Primăria Generală a Capitalei. În urma centralizării rezultatelor votului, Voiculescu a obținut 96,30% din cele 3.184 de voturi exprimate.
La Digi24 Voiculescu susține că o alianță USR PLUS – PNL e oportună pentru câștigarea PMB. Mai degrabă să câștigăm împreună decât să pierdem separat susține el.
Decizia luată de cei din PLUS, de a-l desemnat pe Vlad Voiculescu candidatul pentru Bucureşti, a fost primită cu surprindere de partenerii de alianţă de la USR, care aşteptau negocierile pentru candidatura comună la alegerile locale de anul viitor. Conform discuţiilor dintre USR şi PLUS, candidatul pentru Primăria Municipiului Bucureşti, precum şi ceilalţi candidaţi ai alianţei la localele de anul viitor, vor fi desemnaţi în baza unui protocol care va fi negociat după alegerile prezidenţiale.
În acelaşi timp, Nicuşor Dan se cere candidatul alianţei, chiar dacă nu mai este membru de partid, dar se aşteaptă să fi susţinut pentru o candidatură independentă. În acest sens, Nicuşor Dan prezintă un sondaj în care ar câştiga lupta cu actualul primar, Gabriela Firea, dacă ar fi susţinut de USR-PLUS.",https://www.notabn.ro/vlad-voiculescu-o-alianta-usr-plus-pnl-e-oportuna-pentru-castigarea-primariei-capitalei/,2020-03-06,About The Author
1067,1067,notabn.ro,"Cluj-Napoca. Liderii PNL, în linie dreaptă cu pregătirea alegerilor: ""Suntem partidul care putem bate PSD""","Liderii PNL, s-au întâlnit la Cluj-Napoca pentru pregătirea precampaniei electorale privind alegerile europarlamentare din luna mai.
La întâlnire participă conducerea partidului şi lideri din Transilvania. Vasile Blaga, Emil Boc şi Ilie Bolojan sunt de asemenea prezenţi. Fostul preşedinte al partidului, Vasile Blaga, a îndemnat la mai puţine lozinci şi la o muncă susţinută în teren. Acesta a precizat că în Transilvania, numeroase organizaţii nu mai sunt performante, punând accent pe filialele din Satu Mare şi Maramureş.
Preşedintele PNL, Ludovic Orban, a lansat un atac foarte dur la adresa Guvernului şi PSD.
„Sunt cele mai importante alegeri. La alegerile locale avem capacitatea de a atrage candidaţi foarte buni pentru a câştiga principalele primării, iar localele vor da tonul pentru alegerile parlamentare. Sunt convins că PNL are tot ce îi trebuie pentru a mobiliza electoratul. Avem organizaţie solidă, putem bate PSD. Dacă vom câştiga europarlamentarele, vom guverna. Sunt sigur că bom avea izbândă
Nu există o altă ancoră pentru noi decât Uniunea Europeană. PSD nu-şi doresc oameni pe picioarele lor, ci slugi. Acţiunea noastră trebuie să respecte valorile, principiile, respectul faţă de individ şi morala creştină, care a permis ca fiecărui individ să reuşească iar celor care nu pot să i se acorde sprijin.
Suntem o poartă a Europei, avem acces la Marea Neagră, suntem o legătură importantă cu alte civilizaţii. 28 de ani România a avut nişte trădători la conducere. Au fost blocate mari proiecte, autostrăzi şi reţele feroviare. De 11 ani nu se întâmplă nimic concret.
Exportăm cereale, animale vii şi aducem produsele procesate din ţările respective la preţuri mult mai mari. E inadmisibil că nu ne luptăm aşa cum face Polonia.”, a declarat preşedintele Ludovic Orban.
Primarul municipiului Cluj-Napoca, Emil Boc, a îndemnat liderii liberali să aibă contact permanent cu oamenii, iar secretarul general Robert Sighiartău a cerut tuturor să poarte tricoul PNL şi să creadă în victoria cu PSD",https://www.notabn.ro/liderii-pnl-stabilesc-la-cluj-napoca-strategia-pentru-perioada-urmatoare/,2020-03-06,About The Author
1068,1068,notabn.ro,Paradoxul modernității,"Autor: Robert Gabriel Ciobanu
Rousseau nu este nici tehnic, nici riguros. Nu poți indica cu precizie argumente, structuri logice, nu poți spune că are o metodă specifică de a gândi politica. Nu există elemente analitice clare; doar un spațiu eliptic, înțesat de observații și intuiții originale. Geniul lui – care este, de fapt, geniul francez – stă într-o inteligență vie, dezordonată, marcată din când în când de remarci sclipitoare. Rousseau, împreună cu autori formidabili ca La Bruyère sau La Rouchefoucauld, au darul de a surprinde lucruri pe care ochiul obișnuit nu le vede. Și de a le pune în pagină într-o frază rotundă, care nu închide discuția, dar o face impermeabilă la zgomotul de fond inutil.
Una dintre acele remarci se găsește în binecunoscutul său eseu despre inegalitate. Acolo observă că oamenii moderni trăiesc prin comparație. Oamenii pe care Rousseau îi avea în vedere, desigur, nu erau cetățenii de rând ai secolului XVIII, ci clasele superioare, aristocrația franceză ajunsă la maximul ei sbonism și prost gust.
Observația sa, aparent banală și fără miză, a fost mult mai târziu dezvoltată de teoria bunurilor poziționale. Odată ce oamenii ating un anumit nivel de trai și duc o viață lipsită de grijă bunurilor de consum, interesul lor se mută pe bunurile poziționale. Capitalismul ne-a adus toate bunurile de care avem nevoie pentru a duce o viață decentă. Dar nu este suficient.
Bunurile de poziție depind de cantitatea disponibilă în societate. Iar concurența pentru ele este alimentată de acea remarcă a filozofului francez: oamenii moderni trăiesc prin comparație.
Ce valoare mai are o călătorie la Viena sau Paris când toată lumea poate călători rapid și ieftin acolo? Cu cât numărul oamenilor care pot obține bunuri de poziție crește, cu atât valoarea lor și satisfacția pe care o produc scade. Dacă oamenii nu ar trăi prin comparație, problema bunurilor poziționale nu ar exista. Iar paradoxul Modernității este că cu cât trăim mai bine, cu atât râvnim mai mult la bunuri de poziție. Cu cât Modernitatea merge înainte, cu atât tarele surprinse de Rousseau se acutizează.",https://www.notabn.ro/paradoxul-modernitatii/,2020-03-06,About The Author
1069,1069,notabn.ro,Armin van Buuren a mixat peste 7 ore în a doua noapte a festivalului UNTOLD. FOTO,"Îndrăgitul DJ olandez Armin van Buuren a susţinut, în cea de-a doua zi a festivalului UNTOLD, un show unic, de peste 7 ore, în care a mixat muzică trance şi a inclus jocuri de lumini şi lasere.
Show-ul a început cu imnul „Deşteaptă-te române”, transmite corespondentul MEDIAFAX.
Armin van Buuren a urcat, vineri la miezul nopţii pe scena principală a festivalului UNTOLD şi a început show-ul special cu acorduri ale imnului naţional al României, „Deşteaptă-te române!”, interpretate de câţiva membri ai unei orchestre.
„România, este bine să mă întorc acasă”, le-a transmis DJ-ul fanilor prezenţi.
Spectacolul „Armin UNTOLD”, creat special pentru festivalul clujean, a inclus jocuri de lumini şi lasere, dar şi focuri de artificii. De asemenea, Armin van Buuren a adus mai mulţi invitaţi care au interpretat diverse piese muzicale şi care au urcat pe scenă alături de el, printre care şi românca Alexandra Bădoi.
DJ-ul a mobilizat zecile de mii de persoane aflate în faţa scenei pe care, la un moment dat, le-a rugat să se aşeze, după care să sară, show-ul continuând, în ciuda ploii, până sâmbătă dimineaţă la ora 7.15. Înainte de a coborî de pe scenă, Armin van Buuren a mulţumit publicului UNTOLD şi a promis că îi va revedea foarte curând.
Festivalul UNTOLD se desfăşoară în perioada 1 – 4 august la Cluj-Napoca.
sursa: Ziua de Cluj",https://www.notabn.ro/armin-van-buuren-a-mixat-peste-7-ore-in-a-doua-noapte-a-festivalului-untold-foto/,2020-03-06,About The Author
1070,1070,notabn.ro,Dreapta românească azi,"Autor: Gabriel Purcăruș
Poate că nu văd eu tocmai corect lucrurile, dar din perspectiva mea, așa incompletă, cred că puținele forțe de dreapta din România ar face foarte bine să se reunească pe o platforma comună, fie ea și imperfectă.
Din câte constat eu, există două partide – PMP și AD – care au vederi comune pe multe teme și ar putea constitui o alianță ce ar putea atrage ulterior atât dizidenți de la alte partide – de pildă crestin-democratii de la PNL – cât și personalități care astăzi nu sunt înregimentate politic (nu dau acum exemple).
Mi se pare că PMP și AD au în comun următoarele:
1. Militează pentru apartenența României la UE (uniune politică și economică) și NATO (alianța politico – militară)
2. Resping politicile identitare – oamenii trebuie tratați ca indivizi și nu că membrii ai unor colectivități
3. Ambele mișcări resping ideologia genului fluid și susțin familia ca instituție fundamentală a societății
4. Ambele văd securitatea Europei însemnând în primul rând securitatea cetățenilor ei – de aceea organizațiile sau mișcările care promovează terorismul trebuie reprimate, nu încurajate, nici neglijate
5. Imigrația în Europa și România trebuie ținută sub control, dirijată de nevoi economice, iar imigrația ilegală trebuie descurajată
6. Ambele susțin protecția valorilor cultural – religioase ale Europei creștine
7. Ambele susțin protecția libertății de gândire și de exprimare, respingerea corectitudinii politice care caută să pună pumnul în gură celor ce au opinii diferite față de ce e voie de la centru
8. Ambele partide susțin unirea României cu Moldova.
Unde diferă cele două::
PMP este un partid ce posedă infrastructură, are deja primari, consilieri, parlamentari și oameni politici cu experiență, dar este perceput că un partid „vechi” din pricina președintelui Băsescu.
Alternativa Dreapta este un partid care aduce energie, prospețime, entuziasm, oameni noi, dar nu are nici multă experiență și nici infrastructura de partid prea dezvoltată (și implicit nici banii necesari).
De aceea eu văd posibilă, în viitorul apropiat, o simbioză PMP-AD, și în acest caz, noul întreg ar fi mai mare ca suma părților, prin plusurile specifice celor două partide (infrastructura + energie), tocmai pentru că ar transmite un semnal pozitiv și către oamenii neafiliați. O astfel de alianță ar putea obține spre 10% la viitoarele alegeri parlamentare, și ar face bine, spun eu, să prezinte un candidat unic la prezidențialele din toamnă.
În schimb, dacă cele două partide aleg să meargă separat, mi-e teamă că nici unul din cele două nu va reuși să atragă pe cei ce stau pe margine, iar PMP nu va putea face balet la nesfârșit în jurul pragului electoral de 5% bazându-se numai pe Traian Băsescu. Cât despre AD, acest partid are nevoie încă de mult efort, timp și bani pentru a se structura și riscă să își piardă energia pe drum.
Rămâne de văzut dacă liderii acestor partide vor face pașii necesari spre o viitoare colaborare. Pentru mișcarea de dreapta, timpul nu mai are multă răbdare….",https://www.notabn.ro/dreapta-romaneasca-azi/,2020-03-06,About The Author
1071,1071,notabn.ro,Prima casă construită de o imprimantă 3D.,"Casele imprimate ar putea revoluționa piața imobiliară olandeză. Locuințele sunt turnate cu ajutorul unei imprimante 3D uriașe, de proporții industriale. Mașinăria, inventată de inginerii unei universități de tehnologie din sudul Olandei, poate să printeze structuri din ciment de forme și mărimi diferite.
Theo Salet, unul dintre cercetătorii universității olandeze, și-a dedicat ultimii 3 ani din viață acestui proiect. Procedeul nu este simplu. Cimentul trebuie ținut în condiții speciale pentru a-și păstra textura potrivită.
Materialul este turnat în mai multe straturi pentru a crea ziduri sau stâlpi de rezistență. Se realizează astfel componentele casei care, după ce s-au uscat, sunt duse pe șantiere unde sunt asamblate, precum piesele lego.
Datorita vitezei aparatului, clădirile pot fi construite într-un timp record.
Primul imobil ridicat cu ajutorul acestei tehnologii va fi gata abia la anul. Va fi o locuință de 3 camere, potrivită pentru o familie cu doi copii.",https://www.notabn.ro/prima-casa-construita-de-o-imprimanta-3d/,2020-03-06,About The Author
1072,1072,notabn.ro,Rafael Santonja (preşedintele Federaţiei Internaţionale de Culturism şi Fitness): Sportivi de pe cinci continente vor celebra prietenia şi sportul la Bistriţa,"Rafael Santonja (preşedintele Federaţiei Internaţionale de Culturism şi Fitness), aflat pentru a treia oară în România, a spus că este încântat să fie la Bistriţa alături de sportivi şi delegaţi de pe cinci continente, de la atleţi foarte tineri, până la cei cu mai multă experienţă, decanul participanţilor fiind un japonez de 70 de ani.
„Viitorul, prezentul şi trecutul, le avem pe toate aici, la Bistriţa, celebrând prietenia şi sportul. Aş vrea să-i mulţumesc domnului preşedinte pentru înclinaţia deosebită şi sprijinul dat sportului. Sportul este un aspect foarte important pentru sănătatea populaţiei, este un mijloc pentru înţelegere şi umanitate. Avem, în oraşul dumneavoastră, oameni de pe cinci continete, aparţinând diferitelor religii, culturi care celebrează prietenia şi sportul şi care au venit aici să devină cei mai buni, campioni mondiali, dar au venit aici şi să cunoască România, Bistriţa, şi să se bucure de ospitalitatea dumneavoastră, să cunoască cultura şi istoria şi să plece înapoi cu amintiri minunate legate de sport şi prietenie”, a declarat Rafael Santonja. Preşedintele IFBB a subliniat şi parteneriatul cu Agenţia Antidoping, menţionând că trebuie făcute toate eforturile pentru a-i împiedica pe cei tineri să folosească substanţe interzise, asta pentru că „dopingul distruge sănătatea şi este calea sigură către nicăieri”. De asemenea, acesta a precizat că sălile de fitness au umplut localitățile, subliniind astfel atracția tinerilor pentru acest sport
„Respectăm toate sporturile, iubim toate sporturile, dacă vă uitaţi la Jocurile Olimpice veţi vedea sporturi pe care le regăsiţi doar pe stadioanele olimpice, nu sporturi pe care din viaţa de zi cu zi, nu sunt prezenţi tineri în cadrul acestor discipline. Noi suntem înconjuraţi de tineri. (…) Dacă veţi ieşi în stradă, pe o rază de 100 m cu siguranţă veţi găsi o sală de fitness. În fiecare localitate, cât o fi de mică, de peste tot veţi găsi o sală de sport în care cineva ridică greutăţi”, a precizat Rafael Santonja.
(foto Rafael Santonja și Arnold Schwarzenegger)",https://www.notabn.ro/rafael-santonja-presedintele-federatiei-internationale-de-culturism-si-fitness-sportivi-de-pe-cinci-continente-vor-celebra-prietenia-si-sportul-la-bistrita/,2020-03-06,About The Author
1073,1073,notabn.ro,Sfânta Lumină a coborât în Biserica Sfântului Mormânt din Ierusalim,"La Biserica Sfântului Mormânt din Ierusalim a avut loc sâmbătă, în jurul orei 14:30, minunea pogorârii Sfintei Lumini.
După pogorâre, Patriarhul Teofil al Ierusalimului a distribuit credincioșilor focul sfânt.
La Ierusalim se află o delegație a Patriarhiei Române care va aduce în această seară Lumina Sfântă pentru a fi distribuită în bisericile din țară. Delegația condusă de Episcopul vicar Timotei Prahoveanul va sosi pe Aeroportul Internațional „Henri Coandă” din Bucureşti în jurul orei 18.30.
Ceremonia pogorârii Sfintei Lumini constituie, până astăzi, un eveniment religios de maximă importanţă pentru Biserica Ortodoxă.
Ceremonialul începe în dimineaţa Sâmbetei Mari şi are anumite etape. Se sting toate candelele dinăuntrul Bisericii, iar Mormântul lui Hristos este pecetluit cu ceară curată.
După ora 12:00, în Biserică intră Patriarhul grec-ortodox şi începe tradiţionala procesiune care presupuneînconjurarea de trei ori a Sfân­tului Mormânt.
După Procesiune se despecetluieşte Mormântul şi schevofilaxul, un cleric care are în grija sa obiectele și veșmintele liturgice duce înăuntrul lui candela „neadormită” stinsă, care urmează să se aprindă de la Sfânta Lumină.
În continuare, Patriarhul se dezbracă de veşmintele arhiereşti pentru a arăta smerenie şi evlavie faţă de Iisus Hristos şi rămâne îmbrăcat numai cu un stihar alb.
După ce ia patru mănunchiuri de câte 33 de lumânări fiecare, intră în Mormânt. Împreună cu el intră şi reprezentantul armenilor, care are dreptul să stea în încăperea de dinaintea încăperii cu Sfântul Mormânt, de unde îl urmăreşte pe patriarh.
Înăuntrul Mormântului propriu-zis, patriarhul citeşte în genunchi rugăciunea specială şi îl roagă pe Iisus Hristos să dăruiască Lumina ca binecuvântare şi sfinţire pentru oameni. Apoi, în urma rugăciunii, lumina sfântă se arată şi se răspândeşte în Biserică.
În acelaşi timp aprinde şi candela „neadormită” din lăuntrul Mormântului. Ceremonia se plineşte cu ieşirea Patriarhului şi împărţirea flăcării sfinte credincioşilor.
Foto credit: Patriarhia Ierusalimului",https://www.notabn.ro/sfanta-lumina-a-coborat-in-biserica-sfantului-mormant-din-ierusalim/,2020-03-06,About The Author
1074,1074,notabn.ro,"Locuri pentru învățământul dual, în Bistrița-Năsăud","În planul de școlarizare pentru anul viitor al județului Bistrița-Năsăud există și clase de învățământ dual. 70 de elevi se pot orienta spre astfel de clase.
Compania COMELF S.A urmează să susţină financiar o jumătate de clasă de lăcătuși şi o jumătate de clasă în care vor fi pregătiţi sudori.
Compania Iproeb va susţine financiar o clasă care va pregăti electricieni.
Pe lista firmelor care va susține finaciar elevii care se pregătesc pentru o meserie în școlile din Bistrița-Năsăud se află și compania Megatitan, care va finanța o jumătate de clasă în care se vor pregăti sudori.
Anul acesta în județ au absolvit opt clase 2.854 de elevi.",https://www.notabn.ro/locuri-pentru-invatamantul-dual-in-bistrita-nasaud/,2020-03-06,About The Author
1075,1075,notabn.ro,PNDR: S-a prelungit termenul de depunere a cererilor de finanțare pentru investiţii în procesarea sau marketingul produselor agricole,"În baza schemei de ajutor de stat „Stimularea dezvoltării regionale prin realizarea de investiţii, pentru procesarea și marketingul produselor agricole în vederea obţinerii de produse neagricole”, denumită în continuare Schemă GBER (4.2) și aprobată prin Ordinul ministrului agriculturii și dezvoltării rurale nr. 3433/ 31.12.2015, se poate acorda întreprinderilor sprijin financiar – pentru investiţii iniţiale sau investiții inițiale în favoarea unei noi activități economice, în active corporale şi necorporale, pentru procesarea de produse agricole prevăzute în Anexa I la Tratatul de Funcționare a Uniunii Europene (TFUE) în vederea obţinerii de produse neagricole și marketingul acestora, fără a afecta însă concurenţa pe piaţa internă şi comerţul intracomunitar într-o măsură contrară interesului comun.
Termenul pentru depunerea cererilor de finanțare în cadrul Schemei de minimis aferente schemei de ajutor de stat GBER pentru submăsura 4.2 a fost prelungit până la 31 decembrie 2018, ora 17.00. Fondurile disponibile pentru schema de minimis „Sprijin pentru servicii de consultanță în vederea implementării proiectelor de investiții pentru procesarea și marketingul produselor agricole în vederea obținerii de produse neagricole”, aferentă Schemei de ajutor de stat GBER pentru submăsura 4.2, sunt de 12.000.000 euro.
Click aici pentru a vedea anunțul referitor la prelungirea termenului pentru schema de minimis GBER 4.2.
Sursa: AFIR",https://www.notabn.ro/pndr-s-a-prelungit-termenul-de-depunere-a-cererilor-de-finantare-pentru-investitii-in-procesarea-sau-marketingul-produselor-agricole/,2020-03-06,About The Author
1076,1076,notabn.ro,Zece medalii pentru echipa României la Olimpiada Internaţionale de Astronomie,"Cele două echipe ale României care au participat la a XIII-a ediţie a Olimpiadei Internaţionale de Astronomie şi Astrofizică (Keszthely/Ungaria, 2-10 august) au obţinut zece premii, dintre care două medalii de aur, patru de argint şi patru de bronz.
Potrivit unui comunicat de presă al MEN, medalia de aur şi locul I absolut la proba de Planetariu au fost obţinute de David-Corneliu Turturean (clasa a X-a/Colegiul Naţional ,,Ştefan cel Mare” din Suceava).
De asemenea, cu medalie de aur a fost distins şi Robert-Gabriel Păşcălău (clasa a XI-a/Colegiul Naţional ,,Mircea cel Bătrân” din Constanţa). Ambii elevi au făcut parte din echipa A.
Medaliile de argint au revenit următorilor elevi: Paul-Florin Rebenciuc (clasa a XI-a/Colegiul Naţional ,,Ştefan cel Mare” din Suceava), George-Cristian Ardeleanu (clasa a IX-a/Liceul Teoretic Internaţional de Informatică din Bucureşti) – echipa A, respectiv Constantin-Daniel Nicolae (clasa a XI-a/Liceul Teoretic „Ovidius” din Constanţa) şi Theodor Iosif (clasa a XI-a/Liceul Teoretic Internaţional de Informatică din Bucureşti) – echipa B.
Vlad Roşca (clasa a XII-a/Liceul Teoretic Internaţional de Informatică din Bucureşti) – echipa A, alături de Daria Teodora Hărăbor (clasa a X-a/Colegiul Naţional ,,Vasile Alecsandri” din Galaţi), Flavia-Cristiana Pascal (clasa a X-a/Colegiul Naţional ,,Petru Rareş” din Piatra Neamţ) şi Mihai Vasile (clasa a XI-a/Liceul Teoretic Internaţional de Informatică din Bucureşti – echipa B, şi-au adjudecat medaliile de bronz.
Echipele României au fost coordonate şi însoţite de lector universitar dr. Cristian Pîrghie (Universitatea ,,Ştefan cel Mare” din Suceava), prof. Victor Păunescu (Liceul Tehnologic ,,Dacia” din Bucureşti) şi prof. dr. Petru Crăciun (inspector de specialitate – Inspectoratul Şcolar Judeţean Suceava).
Competiţia a reunit peste 200 de concurenţi din 44 de ţări.",https://www.notabn.ro/zece-medalii-pentru-echipa-romaniei-la-olimpiada-internationale-de-astronomie/,2020-03-06,About The Author
1077,1077,notabn.ro,Mesaj de Paște din Bucovina transmis de Nicolae al României,"„Salutări din frumoasa Bucovina! Vă dorim să aveți sărbători fericite alături de toți cei dragi și să purtați în case și în suflete Lumina Învierii!
Paște fericit românilor de pretutindeni!”, e mesajul transmis de Nicolae din inima Bucovinei. Acesta petrece zilele de Paști alături de soția sa în mod tradițional.
Nicolae le-a mulțumit tuturor pentru mesajele pe care le-a primit de ziua sa de naștere. Acest a petrecut cu soția sa, Alina-Maria Binder și cu prietenii la Manastirea Oașa, inconjurat de natură si liniste.",https://www.notabn.ro/mesaj-de-paste-din-bucovina-transmis-de-nicolae-al-romaniei/,2020-03-06,About The Author
1078,1078,notabn.ro,Reacție rapidă a ISU BN în Pasul Tihuța,"Intervenţie la cote maxime de adrenalină!
Tura de serviciu de la Garda de Intervenţie Pundu Bîrgăului, cu două echipaje de stingere şi unul de prim ajutor SMURD, a gestionat cu profesionalism și deosebit curaj o situaţie de urgenţă cu un grad de risc extrem de ridicat.
Un autocamion încărcat cu cca. 21 – 22 tone de azotat de amoniu a fost cuprins de flăcări pe DN 17, în Pasul Tihuţa, astăzi, puţin după ora 18.00. Pompieri militari din Valea Bîrgăului au acţionat exemplar, după ce au asigurat zona de siguranţă, au realizat rapid un dispozitiv de intervenţie pentru lichidarea incendiului în limitele găsite, evitând în acest mod producerea unei explozii.
Traficul rutier a fost oprit de către echipaje de poliţie pe ambele sensuri de mers, accesul la mai puţin de un kilometru fiind restricţionat pentru toate persoanele neavizate.
#POMPIERII
#Curaj și #Devotament",https://www.notabn.ro/reactie-rapida-a-isu-bn-in-pasul-tihuta/,2020-03-06,About The Author
1079,1079,notabn.ro,"Președintele Klaus Iohannis, a suspendat ședința CSAT","Președintele Klaus Iohannis a susținut o conferință de presă la finalul ședinței Consiliului Național de Apărare a Țării și a prezentat concluziile reuniunii. În urmă cu câteva zile, mai mulți lideri ai coaliției de guvernare au reproșat președintelui lipsa avizului CSAT pentru că Guvernul să poată efectua rectificarea bugetară. Președintele Iohannis a infirmat acest lucru în urmă cu două săptămâni.
,,Deocamdată, s-a terminat ședința CSAT și o să revin imediat la acest „deocamdată”.
Tema pe care am discutat-o astăzi, singura temă de pe ordinea de zi a fost rectificarea bugetară propusă de Guvern – rectificarea bugetară propusă de Guvern pentru instituțiile din domeniul securității naționale.
Este obligație acest aviz al Consiliului Suprem de Apărare a Țării atunci când se discută bugetele instituțiilor din domeniul securității naționale. Asta ca să înțeleagă toată lumea că nu este în niciun caz o chestiune facultativă sau opțională, sau cum doriți.
Avem aici câteva date, pe care le-aș comenta pe scurt. Guvernul a publicat în august un proiect de rectificare bugetară, un proiect care reprezenta o rectificare bugetară puternic pozitivă. Adică s-au alocat mult mai mulți bani în plus decât în bugetul inițial. Așa a fost și prezentată rectificarea, așa s-a și dorit.
Totuși, spre surprinderea multora, nu doar a celor din domeniul securității naționale, pe o rectificare puternic pozitivă, Guvernul a propus tăieri semnificative la foarte multe instituții importante din zona securității naționale. Acest lucru nu a fost la niciun moment explicat.
Cu toate că legea prevede un termen de 30 de zile pentru discutarea acestor acte normative în CSAT, înțelegând urgența și având în vedere solicitările din partea unor miniștri, am stabilit ședința CSAT mult mai repede, adică pentru astăzi.
Între timp, Guvernul a publicat un nou proiect de rectificare bugetară, și mai optimistă rectificarea, deci se alocă aproximativ 3,5 miliarde de lei în plus față de prima variantă.
În aceste condiții, este inexplicabil – și nici nu a fost explicat – de ce s-a insistat în continuare pe diminuarea fondurilor instituțiilor din domeniul securității naționale.
Aceste chestiuni au fost prezentate și astăzi în CSAT. Guvernul nu a venit cu niciun fel de explicații pentru aceste tăieri. Pe de altă parte, directorii serviciilor și instituțiilor ne-au prezentat situația din punctul lor de vedere, arătând foarte clar că, în aceste condiții de tăiere, nu se pot atinge obiectivele stabilite tot în CSAT, tot cu acest Guvern, în prima parte a anului 2018.
Având în vedere toate acestea, nu s-a putut obține consens, adică unanimitate în CSAT, și nu s-a putut emite avizul necesar pentru rectificarea bugetară.
Având în vedere această situație, am luat decizia să suspend ședința CSAT deoarece, după părerea mea, rectificarea bugetară este necesară, ea trebuie făcută.
Pe de altă parte, nu putem să facem abstracție și nu dorim să facem abstracție de la principiul colaborării loiale între instituțiile statului.
Și atunci, prin suspendarea ședinței CSAT, am creat posibilitatea Guvernului să revină cu un nou proiect de rectificare, să renunțe la aceste tăieri bugetare în zona securității naționale, care în niciun caz nu pot fi explicate decât eventual printr-o sintagmă de tip „șicană politică”.
Să se revină la discuții, la colaborări și, imediat ce situația va fi remediată, se va putea obține avizul CSAT.
Vreau să subliniez în această conjunctură că este numai răspunderea Guvernului ce se întâmplă în continuare. Este nevoie de bani în foarte multe sectoare.
Am spus din capul locului că așa este, am spus din capul locului că este necesară o rectificare bugetară, dar nu este admisibil să punem în dificultate securitatea României, în condițiile în care rectificarea, repet, este una puternic pozitivă și nu există niciun fel de motivație pentru tăieri bugetare într-o zonă atât de sensibilă cum este cea a securității naționale.
România este o țară sigură, românii sunt bine apărați, dar aceste lucruri nu vin de la sine. Aceste lucruri le avem, fiindcă avem instituții, avem servicii performante, care garantează românilor această securitate. Ea nu trebuie și nu poate să fie diminuată pentru niște considerente de politică măruntă.
În consecință, aștept, și asta le-am spus sigur membrilor Guvernului, să revină cu un nou proiect de rectificare bugetară, care elimină aceste tăieri inexplicabile, dacă vrem să fim oameni serioși.
Dacă dorim să insistăm pe niște șicane politice, atunci, sigur, lucrurile s-ar putea să se corecteze un pic mai greu”, sunt precizările făcute de președinte.",https://www.notabn.ro/presedintele-klaus-iohannis-a-suspendat-sedinta-csat/,2020-03-06,About The Author
1080,1080,notabn.ro,"Incompetența ucide. România în stare de șoc. Adolescentă răpită și ucisă în Olt, după ce apucase să sune la 112","Stare de șoc peste România. O fată de numai 15 ani, urcă miercuri dimineața într-o mașină de ocazie în Caracal. Joi la ora 11, aceasta sună la 112, de 3 ori, și anunță că este sechestrată într-o casă aproape părăsită, un fel de service auto, cu doi câini în curte. Nu se știe ce a mai făcut fata după acel moment. Probabil a așteptat, cu speranță, ca oamenii legii să-și facă treaba. Speranță care a murit odată cu ea, cu Alexandra….
A doua zi, bomba explodează peste România: polițiștii descind la locuința unui individ din Caracal unde găsesc fragmente osoase, haine și bijuterii, unele se pare, chiar ale fetei de 15 ani. Șocant este ceea ce s-a aflat ulterior: STS a greșit localizarea casei unde fata era sechestrată, Poliția a descins la alte două locații, apoi, când au găsit locația corectă (se pare, în jurul orei 23 a zilei de joi), nu a intervenit deoarece nu aveau mandat de la un judecător. Mandat care a fost cerut de procuror și a fost obținut în jurul orei 4,00 a zilei de vineri, dar care prevedea ca percheziția să fie făcută începând cu 6 dimineața, astfel că forțele de ordine nu au intervenit până la această oră. Oră care s-a dovedit a fi prea târzie….
Ca de obicei, STS-ul aruncă vina pe Poliție. Poliția pe STS, pe procurorul de caz și pe judecătorul care a dat mandat doar pentru ora 6 dimineața. Cei din urmă, nu răspund. Opinia publică este în stare de șoc. Două familii își plâng fetele: pe lângă Alexandra, se pare că o altă fată, dispărută în urmă cu trei luni, ar fi căzut victima aceluiași scelerat. Neputincioase, organele statului de la care așteptăm siguranță și încredere, au ratat din nou. Iar un fată de 15 ani a așteptat în zadar să fie salvată. …",https://www.notabn.ro/incompetenta-ucide-romania-in-stare-de-soc-adolescenta-rapita-si-ucisa-in-olt-dupa-ce-apucase-sa-sune-la-112/,2020-03-06,About The Author
1081,1081,notabn.ro,9 români decedați într-un accident teribil în Ungaria,"Update. 9 români și-au pierdut viața în accidentul din Ungaria.
Microbuzul implicat în accidentul din Ungaria în urma căruia au murit nouă români era asigurat la City Insurance prin intermediul unei poliţe auto obligatorii (RCA) încheiată pe şase luni. Poliţa a fost încheiată pe 11 ianuarie 2018, iar termenul de expirarea este 10 iulie 2018, potrivit datelor din baza de date CEDAM.
Șapte români și-au pierdut viața într-un accident care a avut loc marți seară în Ungaria și în care a fost implicat un microbuz înmatriculat în România. Accidentul a avut loc la aproximativ 60 de kilometri de Budapesta, pe DN4. Purtătorul de cuvânt al MAE, Paul Ciocoiu, a confirmat la Digi24 că toate cele șapte victime sunt cetățeni români.
,,Sunt şapte români morţi, toţi ocupanţii sunt români. Faptul că s-a activat celula de criză, automat, se activează celula de criză la MAE pentru cetăţeni străini, nu pentru alţi cetăţeni”, a declarat pentru MEDIAFAX Paul Ciocoiu, purtătorul de cuvânt al MAE.
Ministerul Afacerilor Externe anunţă că ambasada României la Budapesta a luat măsuri speciale după ce un microbuzul înmatriculat în România, în judeţul Mureş, a fost implicat într-un accident rutier, în urma impactului toţi cei şapte români şi-au pierdut viaţa. ,,O echipă consulară mobilă din cadrul Ambasadei României la Budapesta s-a deplasat, în regim de urgenţă, și se află la faţa locului accidentului pentru a acorda asistenţă consulară”, se arată într-un comunicat de presă remis MEDIAFAX.
Ambasada României în Ungaria gestionează prin demersuri de asistenţă consulară cazul accidentului rutier produs la data de 22 mai 2018 în apropierea oraşului Budapesta, MAE anunţând că ministrul afacerilor externe a activat celula de criză a MAE.
,,Misiunea diplomatică a întreprins, în regim de urgenţă, demersuri pe lângă autorităţile locale, în vederea obţinerii unor informaţii cu privire la cetăţenia şi identitatea victimelor. Conform datelor preliminare obţinute de reprezentanţii misiunii diplomatice, în urma accidentului, şapte persoane, pasageri ai microbuzului, şi-au pierdut viaţa. O echipă consulară mobilă din cadrul Ambasadei României la Budapesta s-a deplasat, în regim de urgenţă, si se află la faţa locului accidentului pentru a acorda asistenţă consulară”, se arată într-un comunicat de presă remis MEDIAFAX.
De asemenea, din datele obţinute de către echipa consulară mobilă rezultă că microbuzul s-ar fi angajat cu viteză excesivă într-o depăşire şi a intrat în coliziune frontală într-un camion care se deplasa pe contrasens. Accidentul a avut loc pe drumul naţional 4 din Ungaria, la aproximativ 60 km de Budapesta, pe sensul de deplasare spre România.
Potrivit Poliţiei ungare, accidentul a avut loc marţi în jurul orei 16.30 (17.30, ora României), în apropierea localităţii Ceglédbercel, situată la circa 50 de kilometri sud-est de Budapesta.",https://www.notabn.ro/7-romani-decedati-intr-un-accident-teribil-in-ungaria/,2020-03-06,About The Author
1082,1082,notabn.ro,Prima ediţie a Conferinţelor Dilema Veche de la Arad aduce nume mari ale culturii româneşti,"Între 3 și 7 aprilie 2019, va avea loc la Arad prima ediție a Conferințelor Dilema veche, organizate de Centrul Municipal de Cultură Arad, revista Dilema veche și Grupul pentru Management și Mediere Culturală (GMMC).
„O adevărată sărbătoare intelectuală va avea loc la Arad între 3 şi 7 aprilie. Cinci zile de evenimente culturale, conferințe, mese rotunde, concerte şi lansări de carte, toate susținute de unii dintre cei mai importanți intelectuali publici ai zilei”, a menţionat primarul Gheorghe Falcă, pe pagina sa de socializare.
Program:
MIERCURI, 3 aprilie
Sala Regele Ferdinand a Primăriei Arad
ora 18.00 Daniel FUNERIU: Europa versus opinie versus prostie
ora 19.30 Augustin IOAN: Out of Africa?/ arhitectura colonială ca patrimoniu controversat
JOI, 4 aprilie
Sala Regele Ferdinand a Primăriei Arad
ora 18.00 Theodor PALEOLOGU: Europa miturilor antice
ora 19.30 Sever VOINESCU: Visul lui Pavel și Îngerul cel Nou – două Europe care nu pot să facă una
VINERI, 5 aprilie
Colegiul Național Moise Nicoară, sala festivă
10.00 Întâlnire cu redactori ai Dilemei vechi
Sala Regele Ferdinand a Primăriei Arad
ora 18.00 Mircea VASILESCU: Cultură națională sau cultură europeană? Despre ce vorbim când nu ne înțelegem
ora 19.30 Teodor BACONSCHI: Moștenirea lui Samuel P. Huntington. Este faptul religios cauza incoerenței europene în secolul 21?
SÂMBĂTĂ, 6 aprilie
Sala de concerte a Filarmonicii
ora 17.15 Lansare de carte, Mircea VASILESCU, Cultura română pe înțelesul patrioților
ora 18.00 Masă rotundă: Europa versus.
Moderator: Sever Voinescu. Participă: Mircea Vasilescu, Toader Paleologu, Teodor Baconschi, H.-R. Patapievici
ora 19.30 Horia-Roman PATAPIEVICI: Europa versus Europa
DUMINICĂ, 7 aprilie
Sala de concerte a Filarmonicii
ora 17.15 Lansare de carte, Horia-Roman PATAPIEVICI, Două eseuri despre paradis
ora 18.00 Andrei VIERU, recital de pian
Între Leipzig și Viena: mică excursie în muzica occidentală. Din program: Partita no. 6 în mi minor BWV 830 – J.S. Bach, 6 momente muzicale de F. Schubert, Preludiu și fugă (Preludiu și Kyrie), Bach-Mozart.
ora 19.30 Andrei PLEȘU în dialog cu Sever Voinescu
despre Anti-europenismul european
Intrarea este liberă la toate evenimentele.
Festivalul de științe umaniste, desfășurat la Arad între 3 și 7 aprilie 2019, și a cărui a cincea ediție se desfășoară sub prestigioasa titulatură a Conferințelor Dilema veche, este un eveniment finanțat de Primăria Municipiului Arad prin Centrul Municipal de Cultură Arad, organizat în parteneriat cu GMMC și revista Dilema veche, cu sprijinul Filarmonicii de Stat Arad, Volanul SA și Grup West. Partener media: Radio România Cultural.",https://www.notabn.ro/prima-editie-a-conferintelor-dilema-veche-de-la-arad-aduce-nume-mari-ale-culturii-romanesti/,2020-03-06,About The Author
1083,1083,notabn.ro,De la 1 septembrie se introduce o nouă măsură pentru contribuabilii mari și mijlocii,"Contribuabilii mari sau mijlocii trebuie să se doteze cu aparate de marcat cu jurnal electronic, până la 1 septembrie, potrivit unui comunicat al Ministerului Finanţelor remis luni AGERPRES.
,,Intenţia Ministerului Finanţelor Publice este ca acest proces să se deruleze fără afectarea activităţii operatorilor economici, urmând ca, până la finalizarea implementării noilor aparate de marcat, organele de control abilitate să deruleze o serie de acţiuni de tip preventiv şi de îndrumare”, precizează sursa citată.
În 24 mai, a fost aprobată Ordonanţa de urgenţă a Guvernului nr. 44/2018 potrivit căreia operatorii economici sunt obligaţi să se doteze cu aparate de marcat cu jurnal electronic. Astfel, măsura trebuie implementată de contribuabilii mari sau mijlocii până la 1 septembrie 2018 şi de către contribuabilii mici până la 1 noiembrie 2018.
Termenele de 1 septembrie 2018, respectiv 1 noiembrie 2018 sunt termene finale.",https://www.notabn.ro/de-la-1-septembrie-se-introduce-o-noua-masura-pentru-contribuabilii-mari-si-mijlocii/,2020-03-06,About The Author
1084,1084,notabn.ro,Preşedintele României solicită rezolvarea urgentă a crizei interne din coaliţie,"urtătorul de cuvânt al Președintelui României, Klaus Iohannis, a făcut următoarele precizări:
Madalina Dobrovolschi, p
– Presedintele a primit scrisoarea semnata de sefii PSD si ALDE prin care se anunta ca au retrags sprijinul politic acordat guvernului
– A luat act ca a aparut o nemultumire si ca se doreste schimbarea cabinetului
– Facem precizari legate de procedura: Potrivit Articolului 106 din Constitutie, Funcţia de membru al Guvernului încetează în urma demisiei, a revocării, a pierderii drepturilor electorale, a stării de incompatibilitate, a decesului, precum şi în alte cazuri prevăzute de lege.
– Conform art 107 din Constitutie, Dacă primul-ministru se află în una dintre situaţiile prevăzute la articolul 106, cu excepţia revocării, sau este în imposibilitate de a-şi exercita atribuţiile, Preşedintele României va desemna un alt membru al Guvernului ca prim-ministru interimar, pentru a îndeplini atribuţiile primului ministru, până la formarea noului Guvern
– Deocamdata, nu ne aflam in nici una din situatiile mentionate
– Cand functia de premier va deveni vacanta fie prin demisie sau prin motiune de cenzura, presedintele va declansa procedurile constitutionale pentru desemnarea unui candidat de premier
– Daca guvernul va fi demis, presedintele va urma cu celeritate pasii procedurali
– Presedintele solicita rezolvarea urgenta a crizei interne din coalitie. E strict responsabilitatea partidelor
– Presedintele garanteaza respectarea Constitutiei in cadrul acestei proceduri.",https://www.notabn.ro/presedintele-romaniei-solicita-rezolvarea-urgenta-crizei-interne-din-coalitie/,2020-03-06,About The Author
1085,1085,notabn.ro,Despre cerșitul de imagine,"A devenit sport național acest cerșit permanent de imagine în politică. În lipsa activității, politicienii își acoperă incompetența cu poze pe facebook. Merg în mijlocul evenimentelor, caută bunicuțe carismatice și le trimit pe facebook cu mesaje care mai de care mai ridicole. Un campion al acestei alergături este viceprimarul Cristian Niculae.
Viceprimarul PSD al orașului și-a făcut un obicei în a se afișa într-un fel de patriarh al municipiului. Împarte premii, pune mâna pe cap copiilor, mamelor, oferă distincții, ține discursuri despre cultură, civilizație, educație, piața muncii, medicină, agricultură, orice.
Poate că nu ar fi rău să ne spună ceva legat de activitatea din Primăria Bistrița. Nu cea din poze. Cea pe care o are în fișa postului. Acolo nu scrie că trebuie să te plimbi toată ziua, cu psdi-ști după tine, care să-ți facă poze, pe care să le pui repede pe facebook.
Un pic de decență nu ar strica, mai ales că viceprimarul Niculae n-a fost văzut NICIODATĂ, ABSOLUT NICIODATĂ în Casa de Cultură, la evenimentele orașului, de Ziua Națională și cu alte ocazii până la obținerea funcției publice primite de la PSD. La niciun eveniment major nu a participat până de curând, fiindcă, pe bună dreptate nu are treabă cu acest oraș. Toate patriotismele deșănțate și toată această inflație de ieșiri publice nu fac decât să arate cât de micuț e personajul. Nu a lipsit nici de la marșul pentru viață, iar poza de mai sus spune totul despre nivelul la care a ajuns administrația orașului. Ca o paranteză, George Avram era mai cu bun-simț și mai eficient. De altfel, primarul nu i-a mai delegat actualului viceprimar, Direcția de Piețe sau Ocolul Silvic. A văzut cum stau lucrurile.
,,Rolul acestui marș este de a trezi conștiințele adormite, de a sensibiliza oamenii în privința adevăratelor valori după care ar trebui să ne ghidăm în întreaga noastră existență. Bunul Dumnezeu să ne ajute și să ne îndrume pe toți în deciziile pe care trebuie să le luăm!”, a postat viceprimarul Niculae pe Facebook.",https://www.notabn.ro/despre-cersitul-de-imagine/,2020-03-06,About The Author
1086,1086,notabn.ro,Marius Copil s-a calificat în turul al doilea la Cincinnati,"de Mihai Sărmășan
Marius Copil s-a calificat în runda a doua a turneului ATP World Tour Masters 1.000 de la Cincinnati (Ohio), dotat cu premii totale de 5.669.360 dolari, după ce l-a întrecut pe germanul Philipp Kohlschreiber, cu 6-4, 6-2.
Copil (27 ani, 92 ATP) s-a impus într-o oră şi 10 minute în faţa veteranului german (34 ani, 35 ATP). Românul a servit foarte bine în acest meci, având procentaje excelente de reuşită, de 86% la primul serviciu şi 60% la al doilea, realizând şi 13 aşi. Kohlschreiber a avut 3 aşi, dar a făcut şi 3 duble greşeli. Germanul nu a avut nicio minge de break în această partidă.
Marius Copil, venit din calificări, şi-a asigurat un cec de 37.395 dolari şi 55 de puncte ATP. Următorul adversar al arădeanului va fi croatul Marin Cilic (29 ani), numărul 7 mondial, Copil câştigând singura confruntare directă, în 2012, la Beijing, cu 3-6, 7-6 (0), 6-4 în primul tur.",https://www.notabn.ro/marius-copil-s-a-calificat-in-turul-al-doilea-la-cincinnati/,2020-03-06,About The Author
1087,1087,notabn.ro,"O polițistă, dezlănțuită la adresa sistemului: ,,Cine morții voștri sunteți, Să vă bateți joc de noi?”","Andrada Voicu, o polițistă din Pașcani se dezlănțuie, într-o poezie postată pe Facebook, la adresa sistemului în care activează și, implicit, la adresa guvernanților de azi. Se pare, potrivit informațiilor de pe pagina de socializare, că aceasta este nemulțumită deoarece a suferit un accident de circulație anul trecut din cauza autovehiculului vechi folosit în misiune. Acum, tânăra polițistă își arată revolta printr-un limbaj de cartier (,,Cine morții voștri sunteți, Să vă bateți joc de noi?”) pus pe versurile poeziei de mai jos:
,,Atârnăm de-un fir de ață.
#rezistăm, dar ce folos,
Când suntem mințiți pe față
Și toate-s cu susu-n jos?",https://www.notabn.ro/o-politista-dezlantuita-la-adresa-sistemului-cine-mortii-vostri-sunteti-sa-va-bateti-joc-de-noi/,2020-03-06,About The Author
1088,1088,notabn.ro,Consiliul Naţional al Rectorilor (CNR) a decis ”suspendarea pe termen nelimitat” a participării la proiectul ”Coaliţia Naţională pentru Modernizarea României”,"Consiliul Naţional al Rectorilor (CNR) a decis ”suspendarea pe termen nelimitat” a participării la proiectul ”Coaliţia Naţională pentru Modernizarea României” (CNMR), subliniind că acest organism ”a fost, este şi trebuie să fie dincolo de opţiunile politice ale fiecărui rector”.
„Am fost alături în proiectul ‘Coaliţia Naţională pentru Modernizarea României’ pentru că am crezut şi credem că împreună putem fi mai puternici, mai responsabili, mai solidari şi mai angajaţi în modernizarea României. Cu toate acestea, suntem nevoiţi să afirmăm clar că nici CNMR şi nici o altă formulă guvernamentală sau nonguvernamentală nu pot subordona CNR. Astăzi, Consiliul Naţional al Rectorilor a luat decizia de a suspenda pe termen nelimitat participarea noastră la CNMR. Fiecare membru al comunităţii academice are dreptul la propria lui opinie politică, are dreptul de a exprima propriile opinii şi convingeri, însă CNR, în ansamblul său, este şi trebuie sa fie garantul instituţional al echidistanţei şi imparţialităţii instituţiilor universitare. (…) Mulţumim CNMR pentru colaborarea avută, însă dorim să păstrăm universităţile în afara jocului politic! Suspendarea noastră este fermă, neechivocă şi pe termen nelimitat”, se precizează într-un comunicat al CNR transmis AGERPRES.
Consiliul Naţional al Rectorilor, singura structură naţională care reuneşte toţi rectorii universităţilor de stat şi particulare acreditate, a acţionat şi acţionează pentru dezvoltarea structurilor parteneriale în scopul consolidării rolului mediului universitar în asumarea deciziei publice în România, se mai arată în comunicat.",https://www.notabn.ro/consiliul-national-al-rectorilor-cnr-a-decis-suspendarea-pe-termen-nelimitat-a-participarii-la-proiectul-coalitia-nationala-pentru-modernizarea-romaniei/,2020-03-06,About The Author
1089,1089,notabn.ro,"Muzeul-Cetate din Axente Sever, 7 secole de istorie","Axente Sever, mai demult Frâua, este un sat în partea de nord a judeţului Sibiu, în Podişul Târnavelor, reşedinţa comunei Axente Sever. În 1931, cu ocazia sau sub pretextul comemorării a 25 de ani de la moartea revoluţionarului paşoptist Ioan Axente Sever, numele localităţii Frâua a fost schimbat în Axente Sever.
Biserica (sec XIV) și zidurile de fortificație (sec XV) formează un complex monument-istoric.
Prima atestare documentară a Bisericii este facută în 1322, iar în 1414 este menționată în mod oficial ca și Biserica Tuturor Sfinților din Frauendorf, biserică închinată tuturor sfinților în perioada pre-reformei.
O particularitate rar întâlnită este că are turnul – clopotnita deasupra corului. Biserica este construita din piatra de cariera, are doua turnuri, dintre care cel mai inalt este imbogatit cu un ceas ce da ora exacta in asezarea saseasca. Peretele turnului are la parter 1.60 m grosime. Cetatea are turn de apărare, cu nişe de tragere din pod şi zid de apărare, întărit cu contraforturi puternice, deasupra cărora există “guri de păcură”.
Altarul si orga, in stil baroc dateaza din anul 1777, in prezent tinandu-se aici slujbe la fiecare trei saptamani. In 1929 a fost reconstruita de Ludwig Wegenstein din Timisoara
Ulterior Biserica a fost inconjurata de un zid de inaltime medie care nu ascunde toata biserica – este inca puternic si impune respect chiar si dupa 700 de ani.
Aici s-au adapostit in vremurile neprielnice atat familiile cat si proviziile lor. In perioadele linistite aceste camere ( prevazute deasupra cu un drum de straja) erau folosite pentru diverse activități: afumatul cărnii, arderea pietrei de var, stingerea varului, obținerea mortarului si altele.
Programul de vizitare este zilnic între orele 10.00-18.00, doar duminica programul începe la 12.00 și se încheie la 16.00. Biletul de intrare costă 7 lei.
Fostul turn al porții și o parte din camerele de pe latura nordică au fost amenajate drept casă de oaspeți pentru turiști. Mai multe încăperi, cu număr diferit de paturi, dotate cu baie proprie, dușumea de lemn și etaj interior oferă confort călătorilor care vor să doarmă între zidurile fortificației seculare. Curtea e încărcată de flori, iar sub pereții masivi ai bisericii este amenajat un umbrar cu măsuță pentru cafeaua de dimineață.
Muzeul Satesc din cadrul Bisericii Evanghelice din Axente Sever reuneste numeroase elemente de port popular, numismatica, descoperiri arheologice, unelte folosite odinioara in gospodarii, machete, panouri de informare, fotografii, instrumente muzicale si alte obiecte din viata comunitatii locale.
Ideea amenajării unui astfel de muzeu îi aparţine lui Ioan Gabor, unul dintre locuitorii din Axente Sever, care a descoperit şi păstrat de-a lungul vieţii multe din elementele regasite in muzeu. Ioan Gabor este si autorul monografiei comunei Axente Sever și primul Cetățean de Onoare al localității. Muzeul a fost amenajat cu ajutorul unui olandez, Antoine van Rijen, fiind deschis în anul 2009.
Tariful pentru vizitarea muzeului 7 lei.",https://www.notabn.ro/muzeul-cetate-din-axente-sever-700-de-ani-de-istorie/,2020-03-06,About The Author
1090,1090,notabn.ro,"Vlad Voiculescu: “Nu, Dumnezeu nu ne-a vrut niciodată proști. Dar ca proștii vom muri dacă nu vom face ceva“","Fostul ministru tehnocrat al Sănătății, Vlad Voiculescu, cofondator al Mișcării România Împreună (RO+) și viitor candidat la funcția de primar general al Capitalei, a criticat, în contextul seismului de sâmbătă noapte, lipsa de strategie și lentoarea cu care autoritățile, de 26 de ani, consolidează clădirile cu risc seismic ridicat.
„De mai mulți ani, specialiștii avertizează că va fi dezastru în Capitală în cazul unui cutremur major. Centrul Vechi s-ar prăbuși aproape în întregime. Sunt încadrate în clasa I de risc seismic 345 de clădiri din București. Iar în clasa a II-a, 353. Cifrele astea, la un cutremur, se vor transforma în vieți pierdute, familii îndurerate, destine chinuite“, a scris Vlad Voiculescu pe Facebook.
Fostul ministru al Sănătății a amintit că Gabriela Firea, actualul primar general al Capitalei, este mai mult interesată de imaginea proprie decât de strategii și soluții reale pentru rezolvarea problemei clădirilor neconsolidate.
„Acum ceva vreme, doamna Firea publica niște poze cu dânsa într-un șantier. Într-una dintre ele, sprijină artistic un zid. […] Acum două săptămâni, doamna Firea ne anunța că sunt în proces de reabilitare şi consolidare 41 de clădiri din centrul Bucureştiului. Și că, în 26 de ani, Primăria a consolidat doar 20 de clădiri. Pe site-ul Administraţiei Municipale pentru consolidarea clădirilor cu risc seismic, scrie că au fost consolidate un pic mai multe – 85, dar probabil dă mai bine să anunți că tu ai făcut în doi ani dublu decât au făcut ceilalți în 26“, mai scrie în postarea de pe Facebook cofondatorul RO+.
Vlad Voiculescu a atras atenția că, în ritmul actual de consolidare a clădirilor cu probleme, PMB va avea nevoie de 300 de ani pentru a le face sigure, iar dacă interesul politicienilor „prea-evlavioși“ va fi tot organizarea de paranghelii, când Capitala va fi lovită de un dezastru, aleșii vor motiva lipsa de strategii și planuri de siguranță prin dorința divină.
„Dacă le vom renova pe cele 698 (de clădiri cu risc seismic, n.r.) rămase în acelaşi ritm, vom avea nevoie de peste 300 de ani (pentru consolidare, n.r.). Poate, dacă în loc de petreceri, festivaluri și alte paranghelii, primăria s-ar ocupa să facă un plan, să aloce bani și apoi să monitorizeze procesul pentru consolidarea tuturor clădirilor… poate am reuși mai repede. Altfel, o să auzim cu toții de la prea-evlavioșii noștri politicieni cu funcții că «așa a vrut Dumnezeu». Nu, Dumnezeu nu ne-a vrut niciodată proști. Dar ca proștii vom muri dacă nu vom face ceva“, își încheie Vlad Voiculescu mesajul pe Facebook.
Un cutremur de magnitudine 5,8 pe scara Richter a avut loc duminică dimineață, la ora 3.38 (ora de vară) în zona seismică Vrancea. Seismul s-a resimțit puternic în Capitală. Nu s-au înregistrat victime, dar bucăți din acoperișul unei case vechi, de pe strada Maica Domnului din Sectorul 2, au căzut peste un balcon, pe care l-au distrus și au ajuns pe trotuar. Serviciul de ambulanță al Capitalei a anunțat că, în primele minute 15 minute de după seism, au fost primite 12 apeluri de urgență, în principal pentru atacuri de panică",https://www.notabn.ro/vlad-voiculescu-nu-dumnezeu-nu-ne-a-vrut-niciodata-prosti-dar-ca-prostii-vom-muri-daca-nu-vom-face-ceva/,2020-03-06,About The Author
1091,1091,notabn.ro,România va întâlni Elveţia în barajul pentru Grupa Mondială I a FedCup,"România și-a aflat adversara din play-off-ul pentru Grupa Mondială din Fed Cup. ,,Tricolorele” vor juca împotriva Elveției, în România.
Meciurile din play-off se vor juca în weekend-ul 21-22 aprilie 2018. Cele mai cunoscute jucătoare elveţiene sunt: Timea Bacsinszky, locul 42 WTA, Belinda Bencic, locul 73 WTA, şi Viktorija Golubic, locul 100 WTA. Tricolorele nu au fost favorite la tragerea la sorţi. Dacă jucătoarele noastre se vor impune, vor juca în 2019 în Grupa Mondială I.
Elveția a fost învinsă în Grupa Mondială de Cehia, scor 1-3. Elveția a jucat prima dată în Fed Cup în 1963.
Meciuri Grupa Mondială:
Belarus – Slovacia
România – Elveția
Belgia – Italia
Olanda – Australia",https://www.notabn.ro/romania-va-intalni-elvetia-barajul-pentru-grupa-mondiala-fedcup/,2020-03-06,About The Author
1092,1092,notabn.ro,Școala de Mers pe Munte face înscrieri pentru o nouă ediție,"Scoala de Mers pe Munte revine cu ediția #5!
Anul acesta vom organiza 8 grupe care să se bucure de cursuri, ateliere și drumeții în munții Călimani, așa că urmărește pagina proiectului pentru că am pregătit multe surprize.
Perioadă înscriere: 12 mai – 16 iunie
Perioadă desfășurare: 31 iulie – 18 august
Proiectul este organizat de Asociația Tășuleasa Social, în parteneriat cu Coca-Cola HBC România.
Mai multe informații:
www.facebook.com/scoalademerspemunte
www.tasuleasasocial.ro/proiecte/scoala-de-mers-pe-munte
www.instagram.com/scoalademerspemunte
#sdmpm2019 #sdmpm #tasuleasasocial #CCHBCRO #Endava #drumețiiresponsabile #ParculNaționalCălimani",https://www.notabn.ro/scoala-de-mers-pe-munte-face-inscrieri-pentru-o-noua-editie/,2020-03-06,About The Author
1093,1093,notabn.ro,Ispita este locul unde se vede cine și ce suntem,"Ispita este necesară. Spunea Sfântul Anton abate: „Trebuie să fim ispitiți! Altfel, nu vom fi mântuiți!” În rugăciunea „Tatăl nostru” îi cerem deseori lui Dumnezeu: „și nu ne duce pe noi în ispită”. Ce înseamnă asta? Sensul acestei invocații este următorul: Doamne, nu ne lăsa să cădem în ispită! Da, așa este, pentru că ispita nu vine de la Dumnezeu, ci de la Satana. Dumnezeu permite ispita pentru ca să creștem în fidelitatea față de El. Ispita arată dacă viața noastră este centrată pe credința în El sau pe iubirea necontrolată față de lucruri sau de persoane.
Evanghelia primei duminici din Postul Mare ne ajută să înțelegem cine este ispititorul. Citim în Lc 4, 1-13 că Duhul Sfânt l-a condus pe Isus în pustiu, iar acolo Satana l-a ispitit. Ni se dă de înțeles că, într-un anumit fel, Domnul Isus nu voia să meargă în pustiu. Fiind și om, suntem dispuși să înțelegem această atitudine. La fel ni se întâmplă și nouă, nu-i așa? Nu ne plac ispitele! Dar, revenind la Isus, pentru El, ispita a fost locul sau momentul în care Dumnezeu Tatăl a văzut ce fel de idee avea Isus din Nazaret despre propria lui misiune ca Mesia.
Cele trei ispitiri despre care vorbește evanghelistul Luca, dar și sfântul Matei, sunt aceleași. Doar ordinea este diferită. Toate trei se reduc la ispita puterii, care se exercită într-un anumit fel în planul lui Dumnezeu și în alt mod la nivel uman. La Dumnezeu „putere” înseamnă nu să fii servit, ci să servești pe alții. Să ajuți pe cel care este zdrobit, neputincios, pe scurt, să-l ridici pe cel căzut, indiferent de condiția umană, religioasă, socială în care se găsește. Și, evident, fără să condiționezi acest ajutor.
Accentul principal din predica de astăzi a căzut pe modul de a înțelege ispita ca loc de manifestare a identității noastre. Ispita arată cine sau ce suntem noi. Când este ispitit sau pus la încercare, omul caută puncte de sprijin. Dacă ele sunt la Dumnezeu, credința lui este fidelă. Dacă nu, Biserică îi propune să recurgă la practicile reparatorii specifice Postului Mare: rugăciunea, postul și pomana. Toate trei au o semnificație relațională. Rugăciunea înseamnă relație cu Dumnezeu, postul, relație cu lumea materială, iar pomana, relație cu aproapele.",https://www.notabn.ro/ispita-este-locul-unde-se-vede-cine-si-ce-suntem/,2020-03-06,About The Author
1094,1094,notabn.ro,"Doctor Honoris Causa Alteței Sale Regale Charles, Prinț de Wales","Eveniment la Universitatea Babeș-Bolyai.
Azi, 29 mai 2017 de la ora 16.30, Universitatea Babes-Bolyai va decerna, în cadrul unei ceremonii solemne, în Aula Magna a UBB (str. M. Kogălniceanu nr. 1), titlul de Doctor Honoris Causa Alteței Sale Regale Charles, Prinț de Wales.
Aflat pentru prima oară în vizită la Cluj, moştenitorul Coroanei Regale Britanice va primi titlul onorific în cadrul unei ceremonii restrânse, la care accesul se va face doar pe bază de invitație.",https://www.notabn.ro/doctor-honoris-causa-altetei-sale-regale-charles-print-de-wales/,2020-03-06,About The Author
1095,1095,notabn.ro,Mari scriitori români. Constantin Rădulescu-Motru,"În Filosofia culturii, Tudor Vianu consemna apariția unui tip de intelectual caracteristic, și anume tipul „conducătorului cultural”, al „omului de cultură care nu cultivă numai o specialitate științifică anumită, ci care reflectează la destinul global al culturii noastre și care se simte răspunzător de întreaga orientare a civilizației țării”. Acestui tip îi aparține, putem spune, și personalitatea complexă a lui Constantin Rădulescu-Motru, continuator direct al celui care a deschis o astfel de cale în România, în secolul al XIX-lea, Titu Maiorescu.
Rădulescu, care avea să adauge mai târziu la numele său și pe acela de Motru, s-a născut la 15 februarie 1868, în comuna Butoiești, din județul Mehedinți. După absolvirea studiilor liceale la Craiova, se înscrie la Universitatea din București, unde își trece licența în drept, în 1888, iar licența în filosofie în 1889, intrând în relații apropiate cu Titu Maiorescu. Între 1889 și 1893 pleacă la studii în străinătate, dedicându-se îndeosebi psihologiei. La Paris audiază cursurile neurologului Jules Soury, ale lui Th. Ribot, lucrează în laboratorul de psihologie experimentală atunci înființat, condus de H. Beaunis, frecventează clinica de psihiatrie a lui Charcot. În Germania, după un semestru petrecut la München, studiază la Leipzig în laboratorul lui Wilhelm Wundt. În 1893 își trece doctoratul în filosofie cu teza: Zur Entwickelung von Kant’s Theorie der Naturcausalität (Cu privire la geneza teoriei lui Kant asupra cauzalității în natură), lucrare pe care Wundt o publică în același an în revista sa „Philosophische Studien”.1
În 1892, își adaugă numele de Motru la cel de Rădulescu.Un an mai târziu, devine doctor în filosofie cu teza Zur Entwickelung von Kant’s Theorie der Naturkausalität. Henri Bergson a citat teza lui Rădulescu-Motru în lucrarea Introduction a la Metaphysique. În 1897 înființează „Studii filosofice” care va deveni „Revista de filosofie”. Între 1895 și 1899 este bibliotecar la biblioteca Fundației Universitare Carol I. În 1918 devine director al Teatrului Național din București. În 1923 este primit în Academia Română pentru ca în 1938 să devină președintele acestei instituții, funcție exercitată până în 1941.
La 20 aprilie 1944 este numit profesor universitar de către Ministerul Instrucţiunii Publice. Începe să publice „Cultura română şi politicianismul”; „Psihologia martorului”; „Psihologia industriaşului”; „Puterea sufletească”; „Psihologia ciocoismului”; „Poporanismul politic şi democraţia conservatoare”; „Naţionalismul politic şi democraţia conservatoare”; „Naţionalismul. Cum se înţelege şi cum trebuie să se înţeleagă”; „Elemente de metafizică”; „Sufletul neamului nostru”; „Calităţi bune şi defecte”. Publică piesele de treatru: „Domnul Luca” şi „Păr de lup”.
Constantin Rădulescu-Motru a avut mult de suferit pentru că a refuzat să recunoască marxismul ca ştiinţă. A fost un adversar înverşunat al comunismului.
După Decembrie 1989, Constantin Rădulescu-Motru, a fost reconfirmat, la 2 februarie 1990, membru al Academiei Române.",https://www.notabn.ro/mari-scriitori-romani-constantin-radulescu-motru/,2020-03-06,About The Author
1096,1096,notabn.ro,"Klaus Iohannis, internat și operat","Președintele României, Klaus Iohannis, a fost internat joi 25 octombrie 2018, la Spitalul Universitar de Urgență Militar Central ”Dr. Carol Davila”, pentru o intervenție chirurgicală la umărul stâng.
”Intervenția s-a desfășurat conform protocolului medical, cu rezultate foarte bune”, precizează Administrația Prezidențială într-un comunicat de presă.
Aceeași sursă precizează că ”președintele României este apt medical pentru îndeplinirea atribuţiilor funcţiei, starea sa de sănătate fiind optimă”.",https://www.notabn.ro/klaus-iohannis-internat-si-operat/,2020-03-06,About The Author
1097,1097,notabn.ro,"Dacian Cioloș, despre premierii PSD-ALDE: „Tu vorbești în numele țării, nu poți citi de pe hârtie ce spun alții”","Fostul premier, Dacian Cioloș s-a aflat în această dimineață în studiourile DIGI FM. Întrebat de jurnalistul Cătălin Striblea ce părere are despre Viorica Dăncilă în funcția de premier, fostul prim-ministru Dacian Cioloș a declarat că nu vrea să comenteze pe marginea acestei numiri, afirmând că a lucrat, o perioadă, la Bruxelles alături de Dăncilă, care i s-a părut la acea vreme „o femeie decentă”. Totuși, fostul premier a declarat că această funcție presupune și o asumare a unei răspunderi, care nu poate aparține partidului care are majoritatea.
„Eu cu dna. Dăncilă nu am discutat de când a fost numită premier. Îmi rezerv opinia, din respect pentru dânsa, așa cum am cunoscut-o înainte să fie prim-ministru. Eu acolo am cunoscut-o ca o femeie decentă, la locul ei, care încerca să facă ceea ce poate cu cunoștințele ei. Nu știu care au fost motivele numirii ei și motivele pentru care a acceptat. Mi se pare puțin bizară asumarea acestei poziții de premier de către cei trei. De la Grindeanu. Sigur, nu am avut ocazia să fiu prim-ministru al unui partid și având în spate un partid, așa că mă feresc să comentez.
„Când ești premier, tu îți asumi niște lucrui, ai partid, guvern, majoritate, dar fiecare are locul lui în societate și în procesul decizional. Ca premier tu îți asumi, nu președintele partidului. După ce ai fost numit, ca putere executivă, tu îți asumi. Am impresia, nu știu în ce măsură acești premieri chiar au avut libertatea politică să-și asume ei ca persoane, că sunt premieri. Îți pui semnatura, conduci un guvern. Tu vorbești în numele țării, nu poți citi de pe hârtie ce spun alții”, a declarat Dacian Cioloș, în direct la Digi FM, în emisiunea „Oameni de Colecție”.",https://www.notabn.ro/dacian-ciolos-despre-premierii-psd-alde-tu-vorbesti-in-numele-tarii-nu-poti-citi-de-pe-hartie-ce-spun-altii/,2020-03-06,About The Author
1098,1098,notabn.ro,"Donald Trump a anulat negocierile cu talibanii. SUA vor suferi mai mult ca oricine, amenință extremiștii","După atacurile teroriste de săptămâna trecută, soldate cu moartea mai multor cetățeni străini, inclusiv a doi militari români și a unui militar american, președintele Statelor Unite ale Americii, Donald Trump, a anunțat duminică că suspendă negocierile pe care administrația sa le poartă cu talibanii de peste un an. Mai mult decât atât, Trump urma să se întâlnească duminică la Camp David, în secret și separat, cu principalii lideri talibani, dar și cu președintele afgan Ashraf Ghani. „Aceştia erau în drum spre Statele Unite în această seară, dar am anulat imediat întâlnirea”, a precizat președintele SUA pe Twitter, menționând că nu va accepta presiunea talibanilor și încheind mesajul cu întrebarea: ,,Oare, cât mai vor aceștia să lupte?”
Recent, administrația SUA a anunțat că a ajuns la un acord de principiu pentru încetarea focului cu liderii talibanilor și retragerea treptată a militarilor americani din Afganistan. Cu toate acestea, liderii talibani nu au respectat acordul de principiu și, dorind să negocieze cu Trump de pe poziții de forță, au comis cele două atentate teroriste de săptămâna trecută din Kabul.
Decizia președintelui Trump de a anula în ultima clipă întâlnirea cu liderii talibani și de a anula negocierile de pace, au stârnit mânia acestora din urmă, care au anunțat că acest lucru va duce la și mai multe pierderi de vieți omenești ale americanilor, au avertizat talibanii, conform dpa, citatăd e Agerpres.",https://www.notabn.ro/donald-trump-a-anulat-negocierile-cu-talibanii-sua-vor-suferi-mai-mult-ca-oricine-ameninta-extremistii/,2020-03-06,About The Author
1099,1099,notabn.ro,"Lacul Ursu, omologat de World Record Academy ca cel mai mare lac heliotermal din lume","Lacul Ursu de la Sovata a fost omologat de World Record Academy ca cel mai mare lac heliotermal din lume. Potrivit Radio Cluj, anunțul a fost făcut miercuri, 3 iulie 2019, de către Ramona Niță, reprezentanta pentru România a Academiei Recordurilor Mondiale, instituție cu sediul în Miami, SUA, cea mai mare organizație care verifică și omologhează recorduri mondiale de acest gen.
Lacul Ursu, situat în statiunea Sovata din județul Mureș, s-a format în anul 1875, prin prăbușirea unei vechi expoalătir de sare. Se pare că a primit numele de la forma sa, asemănătoare unei blane de urs. Lacul are o suprafață de peste 40 000 de metri pătrați, o adâncime de 18 metri și o salinitate ce depășește 200 g/l.
La suprafața lacului, există o peliculă de apă dulce, adusă de pârâurile Auriu și Toplița, ce acționează ca un izolator termic: permite pătrunderea radiațiilor solare care încălzesc straturile de apă din interior și totodată previne pierderea căldurii acumulate de acestea, fenomen cunoscut sub numele de heliotermie. Astfel, dacă pelicula de apă dulce de la suprafața lacului are temperatura corelată cu cea a aerului, la adâncimea de 1,5 metri apa lacului poate ajunge și la 50 de grade Celsius.
Apele Lacului Ursu sunt recunoscute pentru tratarea afectiunilor reumatice, endocrinologice, ginecologice și cardiovasculare.",https://www.notabn.ro/lacul-ursu-omologat-de-world-record-academy-ca-cel-mai-mare-lac-heliotermal-din-lume/,2020-03-06,About The Author
1100,1100,notabn.ro,Începe Bistrița Armonia Jazz,"Astăzi începe Bistrița Armonia Jazz, un proiect ce adună la un loc artiști ambulanți, activităţi expoziţionale, ateliere în aer liber, workshopuri de creaţie şi ştiinţe, activități sportive, zonă pentru hamace, ,,biblioteca din parc” și multe alte activități.
Evenimentele se vor desfășura în zona foişorului din Parcul municipal. Bistrița Armonia Jazz este un proiect independent care provoacă şi testează ideile comunităţii, o provocare pentru tineri în special, un prilej de consolidare a unei comunităţi formată din oameni liberi, responsabili şi fericiţi, spun organizatorii.
Programul evenimentului.
Vineri, 15 iunie 2018 (15:00 – 22:00)
15:00: Deschiderea evenimentului ,,Bistrița Armonia Jazz 4.0”,
16:00-20:00 “JazzBook in the Park” (biblioteca din parc),
17:00: 19:00: “Chess in the Parc” – Șah la Armonia Jazz (șah cu piesele gigant),
18:00-20:00: ,,Atelierul de imagini”
18:00-21:00: ,,Atelier de automachiaj”
19:00: Start “Jazz urban trail running for friends” cu ,,Păduri bistrițene” (alergare prin Pădurea Codrișor și prin pasajele burgului Bistriței),
19:00-20:00: “Jazz & dance” cu școlile de dans bistrițene: “Joy Dance Studio”, “Paty Dance”, “Cheers All Stars”, Ansamblul Palatului Culturii Bistrița,
Show Salsa cu Vlad Boancă & Alexandra Istrate,
20:00-21:00: DJ Bamfi, “Vibrații de jazz”
Sâmbătă, 16 iunie 2018 (11:00 – 22:00)
11:00 – 12:00 “Babywering Fitness “cu Școala Mamelor “Samas”,
12:00-15:00: ,,Atelier de automachiaj”,
11:00-16:00: “Atelierul de imagini”,
13:00 – 14:30 ,,Știință și magie”- Experiments and fun
14:30-16:00: ,,Orientare prin labirint”
15:00-16:00: ’’Rhythm and Drums Workshop’’, atelier de percuție cu Alin Unchiu
16:00 – Clubul de dans pe role,
16:00 – Show Salsa cu Vlad Boancă & Alexandra Istrate
16:00-20:00 “JazzBook in the Park” (biblioteca din parc),
16:00 – 20:00: “Jazz Galaxy “
20.00: 21:00: After-Party analog (vinyl) + digital cu Dj Bamfi: Jazz, Rock, Hip Hop, Reggae.
Duminică, 17 iunie 2018 (14:00 – 22:00)
14:00 – 19:00: “Jazz Galaxy “,
16:00 – 19:00: : ,,Atelier de automachiaj”,
16:00-20:00 “JazzBook in the Park” (biblioteca din parc),
17:00: 19:00: “Chess in the Parc” – Șah la Armonia Jazz (șah cu piesele gigant),
19:00-21:00, minirecital: Istvan Mathe, Vlad Bizom, Mihai Manciu, Lidia Rostaș, Eduard Dragu-Sălăgean, Daria Budurlean, Alexa Dragu, Antonia Jarda, Cristi Duda & Emanuel Pop, ‘‘Iarba Fiarelor’’, … probabil și alți invitați/autoinvitați surpriză.
Eveniment realizat cu sprijinul:
Asociației ,,Armonia” Bistrița, Pizzeria “Tonight” Bistrița, Fundația Cultural Umanitară ,,Henri Coandă” Bistrița, “Yves Rocher”, ,,Atelierul de Imagini”, “TMK, “Buhuhoo, ,,Școala Mamelor “Samas”, ,,Păduri bistrițene”, Asociația „Puișorul”, Club “Interact Bistrița Nosa”, Asociația Șah Club Bistrița, Palatul Culturii Bistrița, Consiliul Județean Bistrița-Năsăud și Voluntarii ,,Bistrița Armonia Jazz.”",https://www.notabn.ro/incepe-bistrita-armonia-jazz/,2020-03-06,About The Author
1101,1101,notabn.ro,Actorul american Nicolas Cage premiat la TIFF. VIDEO,"Actorul Nicolas Cage, invitatul special al ediției 2019 a Festivalului Internațional de Film Transilvania (TIFF) a primit Trofeul Transilvania pentru Contribuția Adusă Cinematografiei Mondiale. Ceremonia a avut loc la Casa de Cultură a Studenților (CCS) din Cluj-Napoca.
Înainte de înmânarea distincţiei, preşedintele TIFF, Tudor Giurgiu, a trecut în revistă momentele importante din cariera marelui actor de la Hollywood. „Actorul Nicolas Cage a făcut o grămadă de filme şi a lucrat cu regizori celebri, fiind o personalitate unică în felul lui. A făcut filme cu regizori esenţiali din istoria cinematografului mondial, îi amintesc doar pe Francis Ford Copppola, fraţii Cohen, David Lynch, John Woo, Brian de Palma, Martin Scorsese. A abordat, probabil, cu o versatilitate unică, genuri diferite, a început cu comedii romantice în anii `80, a făcut filme de acţiune cu bugete importante, a făcut filme horror. Dar a ales să lucreze cu inteligenţă dar şi cu regizori care au avut bugete mai mici, a făcut filme independente”, a spus Giurgiu.
Superstarul american le-a mulţumit fanilor români pentru apreciere şi a amintit de experienţele plăcute de care a avut parte în România, unde a turnat două filme „The Dying of the Light” şi „Ghost Rider – Spirit of Vengeance”.
„Vă mulţumesc pentru onoarea pe care mi-o faceţi cu Trofeul Transilvania. Am crezut întotdeauna în spiritul locului şi cred că trebuie să mă las inspirat de acest spirit, iar aici în România am simţit un puternic şi bun spirit care m-a influenţat şi pe mine în munca mea. Fie că a fost vorba de efectul ţării dvs asupra imaginaţiei mele datorită cărţii <> al lui Bram Stoker, a istoriei lui Vlad Ţepeş, ori a experienţei prin care am înnoptat în Castelul lui Dracula şi a minunaţilor Munţi Carpaţi, toate m-au inspirat pe deplin astfel că aş dori să mai fac încă un film aici cu voi. Vă mulţumesc încă o dată pentru Trofeul Transilvania, îl voi pune pe noptiera de lângă patul meu iar când mă voi simţi singur la ora 3 dimineaţă, mă voi gândi la prietenii mei din Transilvania, la copiii nopţii, la lupi şi lilieci, la contele Dracula însuşi iar atunci inima mea se va încălzi”, a spus Cage.
Superstarul american nu a stat şi la proiecţia de gală a filmului „Față în Față/ (Face/OFF)” în care interpretează rolul principal, însă va susţine un masterclass-ul duminică, 2 iunie, la ora 12:00, la Hotel Platinia. Accesul la eveniment va fi liber, în limita locurilor disponibile. În aceeași zi, fanii îl vor putea admira pe Cage și în horror-ul „Mandy”, proiectat de la ora 21:30, la Castelul Banffy din Bonțida.
sursa: Ziua de Cluj",https://www.notabn.ro/actorul-american-nicolas-cage-premiat-la-tiff-video/,2020-03-06,About The Author
1102,1102,notabn.ro,Guvernul a aprobat înființarea Avocatului Copilului,"Guvernul a aprobat înființarea Avocatului Copilului, ca structură distinctă în cadrul instituției Avocatul Poporului, care se va ocupa exclusiv de protecția drepturilor copilului.
Executivul a adoptat, în ședința de astăzi, un proiect de lege care modifică și completează Legea nr.35/1997 privind organizarea și funcționarea instituției Avocatului Poporului și dă posibilitatea copiilor să facă plângeri direct Avocatului Copilului.
Până acum, problematica drepturilor copilului era inclusă într-un domeniu mai larg care viza copiii, familia, tinerii, pensionarii și persoanele cu handicap.
Noua structură va putea primi și soluționa plângerile individuale făcute de copii sau de reprezentanți ai acestora față de instituții publice din domeniul sănătății, educației și protecției speciale a copilului. Ulterior, Avocatul Copilului va verifica instituțiile publice reclamate.
În plus, acesta va realiza studii/evaluări pentru a stabili gradul în care autoritățile administrației publice centrale sau locale, dar și specialiștii sau persoanele fizice din România respectă, în fapt, drepturile copilului.
Actul normativ prevede înființarea a 18 noi posturi în cadrul noii structuri, începând cu 1 ianuarie 2018, dintre care patru posturi în aparatul central al Avocatului Poporului și câte un post pentru fiecare birou teritorial. Persoanele respective vor instrumenta exclusiv dosarele și cazurile care vizează problematica drepturilor copilului.
Prin adoptarea acestui act normativ, Guvernul respectă recomandarea de țară făcută României de Comitetul ONU pentru Drepturile Copilului de la Geneva, având în vedere că instituția Avocatului Poporului este organizată și funcționează în conformitate cu Principiile de la Paris, conform cărora statele membre sunt încurajate să creeze sau să consolideze instituțiile naționale, cărora să le confere un mandat cât mai amplu posibil în promovarea și protecția drepturilor omului.",https://www.notabn.ro/guvernul-aprobat-infiintarea-avocatului-copilului/,2020-03-06,About The Author
1103,1103,notabn.ro,Astăzi s-a semnat contractul pentru proiectare și execuție extindere și modernizare UPU-SMURD din cadrul Spitalului Județean de Urgență Bistrița,"Astăzi s-a semnat contractul pentru proiectare și execuție extindere și modernizare UPU-SMURD din cadrul Spitalului Județean de Urgență Bistrița!!!
Proiectul urmărește relaxarea zonelor medicale (noile spații fiind mult mai generoase, eliminând disconfortul provocat de supraaglomerare), eficientizarea circuitelor medicale, creșterea confortului aparținătorilor în zonele de așteptare și nu în ultimul rând al siguranței și al confortului medical al pacienților.
Noul UPU va avea și o zonă dedicată urgențelor stomatologice.
Termen de implementare: 11 luni (2 luni proiectare, 9 luni execuție).
#SpitalulJudețeanDeUrgențăBistrița",https://www.notabn.ro/astazi-s-a-semnat-contractul-pentru-proiectare-si-executie-extindere-si-modernizare-upu-smurd-din-cadrul-spitalului-judetean-de-urgenta-bistrita/,2020-03-06,About The Author
1104,1104,notabn.ro,Irina Begu a devenit campioana turneului ITF de la Cairo,"de Mihai Sărmășan
Irina Begu a devenit campioana turneului ITF de la Cairo, capitala Egiptului, dupa o finala disputata duminica in care a trecut de Lesia Tsurenko din Ucraina. Begu, 118 WTA, a invins-o pe sportiva din Ucraina in trei seturi, scor 6-4, 3-6, 6-2, dupa o partida foarte tensionata, care s-a intins pe durata a 2 ore si 25 de minute.
O victorie care o urca pe Irina Begu din nou in top 100 WTA, pana pe 97, o urcare de 21 de locuri asadar. Turneul ITF de la Cairo a fost unul cu premii in valoare totala de 100.000 de dolari. Romanca a primit 128 de puncte pentru acest succes si a ajuns la 677 de puncte in acest moment in clasament.
Romania are in acest moment 4 jucatoare in top 100 WTA, pe Simona Halep pe 2, pe Sorana Cirstea pe 69 WTA, Patricia Tig pe 85 si acum pe Irina Begu, urcata pe 97.",https://www.notabn.ro/irina-begu-a-devenit-campioana-turneului-itf-de-la-cairo/,2020-03-06,About The Author
1105,1105,notabn.ro,Olanda este noua Campioană Mondială la handbal feminin,"de Mihai Sărmășan
Olanda a câștigat dramatic titlul mondial după finala cu Spania, câștigată cu 30-29. Aflată a șasea oară la rând în lupta pentru medalii în turneele majore, selecționata batavă s-a văzut condusă cu patru goluri în minutul 11.
Cu Abbingh și Polman în mare formă, Olanda a echilibrat disputa și a reușit să încheie prima repriză în avantaj, 16-13. Abbingh și Polman au strălucit și în repriza secundă.
Portarul Olandei, Tess Wester, a reușit parada turneului, pe final, dar Spania a egalat și a avut șansa de a câștiga titlul mondial, la ultimul atac.
N-a fost de acord Wester, care a blocat-o pe Cabral Barbosa și a obținut aruncarea de la 7 metri, prin care Abbingh a făcut diferența.
În premieră campioană mondială, Olanda va reveni în Japonia la vară – s-a calificat la Jocurile Olimpice de la Tokyo.",https://www.notabn.ro/olanda-este-noua-campioana-mondiala-la-handbal-feminin/,2020-03-06,About The Author
1106,1106,notabn.ro,"Teroriştii din Secuime, câte 5 ani de închisoare, sentinţă definitivă","Extremiştii Beke Istvan şi Szocs Zoltan, acuzaţi că au planificat un atentat de 1 decembrie 2015, la Târgu Secuiesc au fost condamnați de Înalta Curte de Casaţie şi Justiţie. ÎCCJ i-a condamnat, ieri, definitiv pe cei doi la câte 5 ani de închisoare. Sentinţa vine după ce în aprilie 2017 Curtea de Apel Bucureşti a decis condamnarea lui Beke Istvan şi Szocs Zoltan la doar 11 luni, respectiv, 10 luni de închisoare, pentru operaţiuni cu articole pirotehnice, cei doi fiind achitaţi pentru acuzaţiile de tentativă şi instigare la atentat contra unei colectivităţi.
Potrivit Curţii Supreme, Beke Istvan Attila Zoltan Szocs au fost găsiţi vinovaţi de tentativă la atentat contra unei colectivităţi.
Pentru atentatul de 1 Decembrie Szocs Zoltan şi Beke Istvan au fost acuzaţi că au planificat un atentat de 1 decembrie 2015, la Târgu Secuiesc. ,,Începând cu anul 2014, pe teritoriul României a fost semnalată preocuparea unor cetăţeni străini şi cu dublă cetăţenie pentru alimentarea interesului membrilor extensiei în România a structurii naţionalist-extremiste ungare ,,Mişcarea de Tineret 64 de Comitate” – HVIM pentru dezvoltarea propriilor abilităţi fizice, în vederea iniţierii de acţiuni violente care să conducă la materializarea obiectivelor autonomiste şi revizioniste promovate prin mesaj public de membrii respectivei organizaţii iredentiste (refacerea ,,Ungariei Mari”)”, susţineau procurorii DIICOT.
foto: ziuadecluj.ro",https://www.notabn.ro/teroristii-din-secuime-cate-5-ani-de-inchisoare-sentinta-definitiva-citeste-mai-mult-adev-ro-pbcr7u/,2020-03-06,About The Author
1107,1107,notabn.ro,Brigada 81 Mecanizată General Grigore-Bălan au depus flori împreună cu elevi ai Colegiului Tehnic Infoel Bistriţa.,",,Ca în fiecare an, în data de 01 noiembrie, respectăm tradiţia românească, și aducem un pios omagiu eroilor neamului care au trecut la cele veșnice, în lupta lor pentru apărarea patriei!
Alături de preotul militar al garnizoanei și de un grup de elevi ai Colegiului Tehnic Infoel Bistriţa, astăzi, militarii bistrițeni, plini de emoție și recunoștință, s-au rugat, au aprins lumânări și au depus flori, la mormintele eroilor din Cimitirul Municipal și Cimitirul Evanghelic.
Memoria lor va rămâne veşnică în amintirea noastră!”, e mesajul Brigăzii 81 Mecanizată General Grigore-Bălan.",https://www.notabn.ro/brigada-81-mecanizata-general-grigore-balan-au-depus-flori-impreuna-cu-elevi-ai-colegiului-tehnic-infoel-bistrita/,2020-03-06,About The Author
1108,1108,notabn.ro,Se lansează cea mai mare organizație feminină din România-Federația Patronalelor Femeilor Antreprenor,"Pe 8 martie, la Palatul Parlamentului, are loc Gala ,,Din apreciere pentru tine”, evenimentul de lansare al Federației Patronatelor Femeilor Antreprenor, entitatea asociativă feminină care reunește mai multe patronate și asociații care au femeia în centrul acțiunilor și preocupărilor lor.
,,Știm că o femeie care se simte apreciată, poate realiza lucruri marețe, inovatoare… poate chiar schimba lumea!, iar noi ne-am propus să și demonstrăm acest lucru.
Astfel că ne pregătim de lansarea Federației Patronatelor Femeilor Antreprenor – o inițiativă creată pentru a susține implicarea femeilor în viața economică și socială din țara noastră.
Avem, deci, deosebita plăcere să vă invităm joi, 8 martie, cu începere de la ora 19.00, la Palatul Parlamentului, sala UNIRII, la evenimentul ,,Din apreciere pentru tine” cu ocazia lansării Federației Patronalelor Femeilor Antreprenor, un eveniment realizat în parteneriat cu Comisia pentru Industrii și Servicii din Camera Deputaților și cu sprijinul SISSI, Asociația Freelancerilor și Asociația Națională a Antreprenorilor”, e mesajul postat de organizație.",https://www.notabn.ro/se-lanseaza-cea-mai-mare-organizatie-feminina-din-romania-federatia-patronalelor-femeilor-antreprenor/,2020-03-06,About The Author
1109,1109,notabn.ro,"Competiția Via-Maria-Theresia, un nou succes pentru organizatori. Video și foto","Peste 800 de persoane au participat și anul acesta la competiția Via Maria Theresia, un eveniment cu mai multe competiții montane: maraton, semimaraton, ultramaraton, triatlon și drumeție pe traseul Colibița – Valea Colbu (fosta EM – KM 0)900m – Piciorul Colbului – Poiana Mare 1573m – Cabana Salvamont 1645m- Vf. Bistricioru 1990 – Saua Bistricior 1930– Vf. Strunioru 1963m – Vf. Viișoru 1803m – Poiana Dalbidan 1477m – Poiana Terha – Vf. Buba 1670m – Poiana Ciungii Vădanei 1406m – Poiana Prelucilor 1279m – Poiana Ciungilor 1400m – Canton Silvic Tihuța 1150 m (KM 21,5).
La start, s-au înscris 865 de persoane.
A fost un nou succes pentru organizatori.
Publicată de Datacor Running Team pe Duminică, 26 August 2018
„De Via-Maria-Theresia se ocupa Tibi și îi mulțumim pentru asta. Este concursul nostru de suflet la care o parte dintre membrii echipei au început alergarea. Apreciem efortul imens depus de ei pentru organizarea unui concurs atât de complex ca logistică. Știu că unii s-au plans din cauza transferurilor, dar gândiți-vă câtă muncă implică organizarea lor și că altfel nu ar fi posibilă parcurgerea integrală a Drumului Mariei Theresia.",https://www.notabn.ro/competitia-via-maria-theresia-un-nou-succes-pentru-organizatori-video-si-foto/,2020-03-06,About The Author
1110,1110,notabn.ro,A venit vremea unificării Dunării cu Rinul,"Autor: Traian Băsescu
Pactul Ecologic European (Green Deal) ce are obiectiv ca în 2050 Europa să fie neutră din punct de vedere al emisiilor de carbon. Asta înseamnă un program de reducere masivă a poluării, transportul rutier de marfă fiind unul din cei mai mari poluatori.
Este o bună oportunitate pentru punerea în valoare a magistralei de transport pe apă Rin – Main – Dunăre . Va fi cea mai nepoluiantă și ieftină variantă de transport care va lega Constanța de Rotterdam și Marea Neagră de Marea Nordului.
Cei 2900 km de cale navigabilă interioară (Rinul 700 km și Dunărea 2200 km – din care România controlează 1085 km) străbat 10 țări și un mare număr de capitale, mari orașe centre industriale, sociale și culturale.
În Plenul Parlamentului European am cerut Comisiei Europene să stimuleze începerea negocierilor între Comisia Dunării și Comisia Rinului în vederea unificării Regulamentelor de Navigație și a Regulamentelor de Siguranță a Navelor, condiții obligatorii pentru ca navigația să se poată desfășura pe toată lungimea căii navigabile.
Unificarea Regulamentelor celor două fluvii ar crește traficul pe Dunăre de la 70 mil. tone/an la 500 mil. tone/an stimulând în același timp creșterea traficului de mărfuri pe Canalul Dunăre – Marea Neagră, dezvoltarea sistemelor de transport multimodale minim poluante-în deplin acord cu Pactul Ecologic, industrii nepoluante, orașe care și-ar relansa dezvoltarea, modernizarea și dezvoltarea terminalelor multimodale în porturile de la Dunăre, ar crea un mare număr de locuri de muncă pe nave și la uscat, va genera comenzi către șantierele navale pentru construcția de nave care să îndeplinească standardele tehnice necesare pe Rin etc.
Mai jos aveți harta căii navigabile și intervenția mea din Parlamentul European cu privire la unificarea regulilor celor două fluvii.",https://www.notabn.ro/a-venit-vremea-unificarii-dunarii-cu-rinul/,2020-03-06,About The Author
1111,1111,notabn.ro,"Emil Boc: ,,O stradă din Cluj-Napoca se va numi Doina Cornea”","Trecerea la cele veşnice a Doinei Cornea m-a întristat şi marcat profund. Doina Cornea a fost un reper moral al luptei anticomuniste şi un fenomen unic pe axa rezistenței anticomuniste din Europa centrală și de est. Istoricii o încadrează, pe bună dreptate, în componenta istorică a opoziției la comunism, nu numai a dizidenței.
Doina Cornea a fost o opozantă a regimului totalitar, care i-a făcut mândri pe clujeni în anii `80, când a reprezentat cu demnitate şi curaj vocea poporului înlănţuit de dictatura comunistă.
De la început, Doina Cornea a dorit să cadă regimul comunist vinovat de moartea a sute de mii de români, iar România să redevină o democrație occidentală cu revenirea Regelui Mihai I pe tron.
Doina Cornea, în calitate de cadru didactic, a realizat relativ devreme tarele unui regim opresiv şi s-a transformat într-un redutabil opozant al totalitarismului ceaușist. Provenită dintr-o familie greco-catolică, Doina Cornea a avut parcursul normal a unei tinere din epocă fără să se compromită totuși cu structurile comuniste. A absolvit facultatea, dar a refuzat să se înscrie în UTM. Permanent şi-a arătat nemulţumirea că biserica greco-catolică a fost interzisă. A participat la slujbele clandestine oficiate de preoții greco-catolici și a fost oripilată de crimele din pușcăriile comuniste. Doina Cornea devine asistentă la Filologia clujeană în 1959, dar pentru faptul că refuză cu precauție și inteligență compromisurile, nu mai este promovată în carieră.
Viitorul opozant al regimului își construiește treptat o stare de spirit anticomunistă. A refuzat să fie membru PCR, iar primul declic public împotriva regimului s-a întâmplat în 1975 când a fost pusă de conducerea universității să semneze un jurământ public la adresa lui Nicolae Ceaușescu. Asistenta Doina Cornea refuză să semneze adeziunea.
Doina Cornea a prins curaj să demonstreze împotriva comunismului ca urmare a lecturilor filosofice din Henri Bergson, Constantin Noica, Mircea Eliade sau Gabriel Marcel. Tăria și forța luptei lui Doina Cornea s-a născut din crezul creștin și lecturile filosofice ale exilului românesc. Doina Cornea și-a construit filosofia rezistenței pe lupta și dorința de libertate a individului împotriva colectivismului comunist. Doina Cornea a pus mai presus persoana liberă în credința sa împotriva presiunii unui regim comunitarist ce anihila sufletul.
Doina Cornea a devenit cel mai important opozant al comunismului din România anilor ’70 şi ’80. Doina Cornea a găsit curajul de a scrie şi vorbi liber şi răspicat, fapt ce a atras represiunea organelor de partid şi ale securităţii comuniste. Preţul libertăţii asumate a devenit deosebit de costisitor pentru Doina Cornea: interminabile anchete, aresturi, bătăi, calomnii, injurii şi arestul la domiciliu. Gesturile de solidaritate şi admiraţie s-au multiplicat în ţările Europei Occidentale, dar şi în America.
Doina Cornea a devenit unul dintre românii cei mai cunoscuţi şi preţuiţi în străinătate. Doina Cornea se înfăţişează ca românul clujean care a atins, probabil din toate timpurile, nivelul cel mai ridicat de recunoaştere şi notorietate internaţională. Declarată persona non-grata de către regimul lui Nicolae Ceauşescu, prin demersurile sale importante şi curajoase, Doina Cornea a devenit unul dintre numele semnificative ale rezistenţei anticomuniste româneşti din deceniul al nouălea al secolului trecut. A fost unul dintre românii implicați activ în Operation Villages Roumains, acțiune declanșată împotriva proiectului comunist de sistematizare a satelor în perioada 1988-1989. Scrisorile Doinei Cornea, transmise de Ariadna Combes la Europa Liberă au luminat viaţa românilor din totalitarism şi au întreţinut speranţa pentru căderea comunismului şi transformarea României într-o democraţie integrată în Europa.
Apreciez curajul Doinei Cornea, de neînvins de către securitatea comunistă. Doina Cornea va rămâne un model şi un exemplu de demnitate morală pentru societatea românească.
Ca un omagiu şi o recunoaştere de către clujeni a luptei sale împotriva regimului totalitar comunist voi propune ca o stradă din municipiul Cluj-Napoca să poarte numele Doina Cornea!
Dumnezeu s-o odihnească în pace!
Emil Boc,
Primarul municipiului Cluj-Napoca",https://www.notabn.ro/emil-boc-o-strada-din-cluj-napoca-se-va-numi-doina-cornea/,2020-03-06,About The Author
1112,1112,notabn.ro,Ziua internaţională a munţilor,"Ziua internaţională a munţilor, celebrată la 11 decembrie, a fost proclamată în 2003 de Adunarea Generală a ONU prin Rezoluţia 57/245 şi urmăreşte să încurajeze comunitatea internaţională de a organiza evenimente la toate nivelurile pentru a sublinia importanţa dezvoltării durabile a zonei montane.
Proclamarea acestei zile este rezultatul succesului Anului internaţional al munţilor desfăşurat în 2002. Iniţiativa a condus la crearea de comitete naţionale şi alianţe, cu scopul declarat al creării Parteneriatului internaţional pentru punerea în valoare a regiunilor montane. Pentru anul 2019, tema propusă este „Mountains matter for Youth”, potrivit http://www.un.org.
Munţii joacă un rol important în direcţia spre o creştere economică sustenabilă. Aceştia nu doar furnizează mijloace de subzistenţă şi asigură un trai decent pentru milioanele de oameni din întreaga lume care trăiesc la munte, dar alte câteva milioane de persoane beneficiază de pe urma acestei bogăţii naturale. De asemenea, furnizează apă dulce, energie şi hrană – resurse care vor deveni insuficiente în următoarele decenii. Totuşi, în zonele muntoase se înregistrează şi o incidenţă ridicată a sărăciei, aceste zone fiind extrem de vulnerabile în faţa schimbărilor climatice, a defrişărilor, a degradării terenului şi a dezastrelor naturale.
Provocarea pentru viitor este reprezentată de identificarea oportunităţilor durabile care pot aduce beneficii atât comunităţilor din zonele înalte, cât şi a celor din zonele joase, precum şi de ajutorul în eradicarea sărăciei fără o contribuţie la degradarea ecosistemelor fragile din munţi",https://www.notabn.ro/ziua-internationala-a-muntilor/,2020-03-06,About The Author
1113,1113,notabn.ro,Dacian Cioloș: PSD nu e un partid politic. E o adunare de oameni cu interese care au capturat statul ca să își atingă obiective personale sau de grup,"Președintele PLUS, Dacian Cioloș, respinge orice fel de colaborare cu PSD, despre care afirmă că nu este un partid politic, ci „o adunare de oameni cu interese care au capturat statul ca să își atingă obiective personale sau de grup”, pentru care se folosesc de resursele statului. În cadrul unui interviu pentru HotNews, alături de liderul USR, Dan Barna, Dacian Cioloș a insistat asupra găsirii unei soluții cât mai repede pentru înlăturarea actualei guvernări și coagularea unei noi majorități politice, subliniind că, „dacă lucrurile continuă așa, cu cât trece timpul, cu atât vom plăti mai scump aceste greșeli”.
„Din păcate, PSD nu e un partid politic. E o adunare de oameni cu interese care au capturat statul, ca să își atingă obiective personale sau de grup, și pentru asta se folosesc de resursele statului pentru a mitui oameni și fac asta nu doar folosind aceste resurse, dar antanând inclusiv datorii pentru generațiile care vin. Salariile și pensiile plătite și promise acum sunt plătite cu bani de împrumut, pe care o să îi plătească generațiile care vin, cu bani luați foarte scump pe împrumut.
România are dobânda cea mai mare pe creditele pe care le angajează Guvernul, pe toată zona asta europeană. România, de când e PSD la guvernare, împrumută cu peste 5% dobândă. Ăsta e PSD, nu mi se pare că îl putem numi partid politic în adevăratul sens al cuvântului”, a spus Dacian Cioloș.
Întrebat ce fel de economie intenționează să construiască dacă va câștiga alegerile parlamentare, Dacian Cioloș a subliniat că „Un cuvânt auzit sistematic din 2016 e «predictibilitate». Oamenii de afaceri, antreprenorii sunt un element-cheie pentru dezvoltarea economică și ne-am dori să fim un partid în care antreprenorii să aibă încredere – vom putea finanța școli, spitale, infrastructură dacă vom avea o economie care produce. În momentul de față, noi consumăm pe bani de împrumut. Încrederea antreprenorilor în stat e una esențială și, ca ei să aibă încredere, guvernarea trebuie să fie una predictibilă, să asigure claritate, transparență, reducerea birocrației. Statul trebuie să sprijine mediul antreprenorial ca să investească, să creeze locuri de muncă.
Dacă vom avea investiții și vom crea locuri de muncă, vom avea și contribuții la bugetul de stat și atunci o să putem reforma educația, sănătatea și politicile de asistență socială. Suntem în situația în care, prin politicile de asistență socială prost orientate, finanțăm oameni cărora nu le oferim oportunități de a găsi un loc de muncă, iar antreprenorii din România caută soluții ca să aducă străini să lucreze.
În primul rând predictibilitate, claritate în politicile fiscale, politici fiscale care să încurajeze crearea locurilor de muncă, mă gândesc la modalități prin care, pentru primii cinci ani de activitate profesională, costurile cu acel loc de muncă să fie mai reduse. De asemenea, va trebui să clarificăm și situația pensilor speciale, să le eliminăm, iar celor care au ieșit la pensie înainte de 60-65 de ani să le creăm posibilitatea să continue să lucreze cu politici fiscale și costuri ale activității profesionale respective mai reduse pentru a asigura forța de muncă de care avem nevoie. România e în deficit de forță de muncă, iar noi cheltuim bani pe politici sociale care nu sunt eficiente. Sărăcia crește în România în ciuda modului în care se aplică aceste politici sociale”.",https://www.notabn.ro/dacian-ciolos-psd-nu-e-un-partid-politic-e-o-adunare-de-oameni-cu-interese-care-au-capturat-statul-ca-sa-isi-atinga-obiective-personale-sau-de-grup/,2020-03-06,About The Author
1114,1114,notabn.ro,Un pensionar din Carei reabilitează gratuit locurile de joacă pentru copii,"Un pensionar din municipiul Carei a dat dovadă de spirit civic și din propria inițiativă a reabilitat un spațiul de joacă dintr-un cartier al orașului. Înainte de toate, Vasile Chioran a făcut o scurtă revizie a locului, iar raportul l-a prezentat autorităților locale.
Un pensionar s-a mobilizat
Cum vara îi îndeamnă pe mulți bunici să caute locuri de joacă umbroase pentru cei mici, un pensionar din Carei s-a mobilizat pentru a reamenaja spațiul verde și leagănele din curte. Vasile Chioran a luat totul metodic, a făcut o revizie a locului de joacă și a solicitat sprijin din partea autorităților locale. “Copii, cei care vin aici, sunt mulțumiți. Bunicii vin, părinții vin, părinții copiilor. Spun că ce frumos e aici. Și au și garanția, aici e liniște și copiii sunt protejați. Acolo sunt garaje, aici este gard. Și este și umbră,” spune careianul.
Grija față de locul de joacă nu este de ieri, de azi. De-a lungul vremii, Vasile Chioran a primit puieți de la prieteni, iar acum pomii, meri, peri și caiși, sunt plini de roade.
Din păcate nu toate lucrurile sunt roz, așa că, pentru a se asigura că mobilierul stradal nu va dispărea, banca a fost ancorată cu găleți de ciment. “Dar ca să nu le fure, la fiecare este câte o găleată de beton, care nu se vede. Poate să vină cineva, dar nu poate pentru că are beton. Am pus beton ca să fie și siguranță pentru copii,” explică Chioran.",https://www.notabn.ro/un-pensionar-din-carei-reabiliteaza-gratuit-locurile-de-joaca-pentru-copii/,2020-03-06,About The Author
1115,1115,notabn.ro,Alex Bologa a câștigat medalia de aur la un concurs din Statele Unite și este foarte aproape de calificarea la Jocurile Paralimpice de la Tokyo,"Alex Bologa a câștigat medalia de aur în Statele Unite, la un turneu care a avut loc la Fort Wayne, Indiana. În urma acestui succes, Alex Bologa a devenit noul număr 1 mondial la categoria -60 kg.
Imnul României s-a auzit în Indiana datorită lui Alex Bologa. Clujeanul a dominat concursul de judo pentru nevăzători la categoria – 60 de kg și în finală l-a învins chiar pe campionul mondial en-titre, kazahul Orazalyuly.
Medaliat cu bronz la Jocurile Paralimpice de la Rio, Bologa este foarte aproape de o calificare și la ediția ce sa va desfășura anul viitor la Tokyo.",https://www.notabn.ro/alex-bologa-a-castigat-medalia-de-aur-la-un-concurs-din-statele-unite-si-este-foarte-aproape-de-calificarea-la-jocurile-paralimpice-de-la-tokyo/,2020-03-06,About The Author
1116,1116,notabn.ro,Încă 100 de kilometri și Tibi Ușeriu încheie cursa nebună de la Yukon Arctic Ultra,"A trecut și a șasea zi de când Tibi Ușeriu se luptă să supraviețuiască în iadul lab din nordul Canadei. E tot mai frig, iar Tibi e tot mai lipsit de energie. Nu se lasă, dar așteaptă cu nerăbdare să ajungă la capăt. Dacă ieri, într-o inregistrare telefonică, Tibi susținea că doar trei concurenți mai continuă această cursă, astăzi aflăm că de fapt, sunt 4 alergători în concurs, Tibi fiind tot pe locul II după un elvețian.
Iată Raportul de cursă-ziua 6, dat publicitării în urmă cu doar câteva minute de Tășuleasa Social.
,,Mă lupt cu un monstru aici !
De când urmăresc cursele lui Tibi mă tot minunez câtă determinare poate avea. Nu l-am auzit niciodată să spună că e puternic, că e mai bun ca alții, că ar fi cel mai bun sau că ar avea cine știe ce puteri nemaiîntâlnite. Chiar niciodată.
Daca stai să urmărești cursele lui, afli cu ușurință de ce nu zice așa ceva : după câteva zile nu mai rămâne nimic din el. Energia e dusă de mult timp, corpul e praf și el, tot ce mai rămâne e un suflet curat de om care cumva, cumva, găsește o cale de a merge mai departe. Și el se minunează, nici el nu știe cum de poate merge mai departe.
Te și temi să te oprești ! Dacă mă opresc, îmi vine să o iau la fugă pe langă sanie, atâta-i de frig !
Nu poate mânca, așa că energie nu mai are. Fără energie corpul nu se mai poate incălzi, așa că simte frigul mult mai tare. El e obișnuit să reziste la temperaturi mult mai joase, dar lui i se pare că mai frig de atâta nu a fost niciodată. E semn clar că nu mai are resurse pentru a se incălzi.
A luat pe el combinezonul în care intră complet, peste combinezon a luat geaca de puf cea mare de expediție, și s-a băgat așa în sacul de dormit care rezistă și la -40 grade, și totuși a înghețat de frig. E clar că nu mai are nici un strop de energie in el. Numai el știe cum de reușește să meargă mai departe…
Oare de câte zile-s plecat ? Ce zi e azi ?
Fără energie o ia razna și mintea, așa că are și momente în care nu mai e complet lucid. Ați văzut că, pentru prima dată, s-a și rătăcit, după care a reintrat în traseu fără să iși dea seama că e pe poteca cea buna. Nu mai știe în ce zi e și de câte zile e plecat. Fără energie nici mintea nu mai funcționează cum trebuie …
Alin : Tibi, îmi pare bine că ai moralul ridicat !
Tibi : Apoi atâta am … moral, în rest nu am nimic. Nici măcar termosuri bune nu am ….
Și cu toate astea, deși vede foarte clar că e complet terminat, nu se sperie absolut deloc. Dimpotrivă, reușește să glumească pe seama situației lui, de parcă s-ar uita la o comedie în care joacă alții.
A ajuns într-un final la Pelly Crossing după ce l-a fugărit și un ren pe traseu. Așa e viața asta, când ești la pământ dau toți în tine … 😀 În cursă au rămas tot 4. Clasamentul nu s-a schimbat, Tibi e tot al doilea după elvețian, iar ultimii doi sunt mult în urmă.
A plecat iar la drum de câteva ore. Mai are 100 km până la final, pe un traseu foarte greu, cu multe urcări și coborâri. A nins iar și poteca e încărcată de zăpadă, așa că va fi foarte greu.
Dragilor, nu știu cum o să ajungă Tibi la final, dar știu că o să ajungă. Semnele arată că nu mai are nici un strop de energie în el, dar cumva, cumva, merge mai departe, numai el știe cum. Se luminează în curând la el, așa că așteptăm cu drag un nou telefon. Oameni dragi, oameni frumoși, vă mulțumim că sunteți aici cu noi. Împreună e mult mai ușor …”",https://www.notabn.ro/inca-100-de-kilometri-si-tibi-useriu-termina-cursa-nebuna-de-la-yukon-arctic-ultra/,2020-03-06,About The Author
1117,1117,notabn.ro,Mii de bistrițeni la parada militară organizată de Ziua Națională. Foto și video,"Mii de persoane, printre care foarte mulți copii și tineri, au participat duminică, 1 decembrie, la ceremonia militară și religioasă organizată de Ziua Națională în Garnizoana Bistrița. Ca și în anii anteriori, cel mai așteptat moment al evenimentului l-a constituit defilarea militarilor și a tehnicii pe strada Dornei, cea mai veche stradă a municipiului, unde mulțimea de bistrițeni s-a înghesuit să prindă un loc cât mai bun de unde să vadă parada militară.
Sărbătoarea Zilei Naționale la Bistrița a debutat cu ceremonia militară și religioasă de lângă statuia poetului Andrei Mureșanu, autorul poemului ,,Un răsunet”, transformat apoi în Imnul Național al României. Un sobor de preoți a oficiat slujba religioasă, binecuvântând Armata României și eroii căzuți pe câmpurile de luptă, iar președintele Consiliului Județean, Emil Radu Moldovan a susținut o alocuțiune în care a evocat însemnătate zilei de 1 Decembrie.
A urmat depunerea unei coroane de flori la statuia poetului născut la Bistrița și parada militară urmărită cu sufletul la gură de miile de bistrițeni prezenți în centrul orașului. Rând pe rând, prin fața asistenței, au trecut 450 de militari, personal civil, voluntari şi 50 de mijloace tehnice specifice din cadrul Brigăzii 81 Mecanizată „General GRIGORE BĂLAN”, Inspectoratului de Poliţie Judeţean, Inspecoratului de Jandarmi Judeţean Inspectoratului pentru Situaţii de Urgenţă ,,Bistriţa”, Penitenciarului Bistriţa, Direcţiei Judeţene de Informaţii, Serviciului de Protecţie Civilă şi Voluntariat pentru Situaţii de Urgenţă din cadrul Primăriei, Serviciului de Ambulanţă Judeţean, Poliţiei Locale a Municipiului Bistriţa şi Cercetaşii Bistriţeni.
La câteva ore după parada militară, bistrițenii au ieșit din nou pe străzile municipiului pentru a asista la retragerea cu torțe a militarilor, eveniment care a încheiat, la Bistrița, manifestările de Ziua Națională a României.",https://www.notabn.ro/mii-de-bistriteni-la-parada-militara-organizata-de-ziua-nationala-foto-si-video/,2020-03-06,About The Author
1118,1118,notabn.ro,Peisaje de vis din Parcul Național Semenic - Cheile Carașului,"Parcul Național #Semenic – Cheile Carașului, situat în sud-vestul țării, are o suprafață de 36.052 hectare. Aici există opt rezervații naturale, în zone de conservare specială, strict protejate, și numeroase obiective și trasee turistice.
Regia Națională a #Pădurilor – #Romsilva administrează 22 de parcuri naționale și naturale, cu o suprafață totală de aproape 850 de mii de hectare, din care peste 580 de mii de hectare păduri, 175 de mii de hectare aflându-se în zone de protecție strictă sau integrală.",https://www.notabn.ro/peisaje-de-vis-din-parcul-national-semenic-cheile-carasului/,2020-03-06,About The Author
1119,1119,notabn.ro,"România de care avem nevoie, veșnica dispută dintre generații","de Amalia Pop
Aud foarte des în jurul meu că noi ăștia din generația X, generația modernă și tehnologizată, nu suntem în stare de nimic, că dacă ar ajunge țara pe mâinile noastre s-ar alege praful de ea. Acest tip de mentalitate limitată de remineșcențele unui comunism de mult apus, este destul de frecventă în jurul nostru, în familiile noastre, la jobul nostru, pe stradă, la TV, etc și trebuie să recunosc ca un astfel de mod de raportare la generația tânără care se presupune că este viitorul unei țări până la urmă, este destul de deranjant.
Este adevărat că odată ce ai fost îndoctrinat timp de 25 de ani de un sistem rigid precum sistemul comunist; un sistem care îți îngrădea câteva drepturi umane elementare precum libertatea cuvântului, dreptul de a călători în afară țării, dreptul de intra în biserică (vezi cadrele militare) este destul de greu să accepți schimbarea care nu s-a produs în cel mai pașnic mod cu putință dar pe de altă parte au trecut niște ani de atunci, nu puțini la număr iar dăcă vrei să ții pasul cu progresul societății globale și al comunității în care trăiești trebuie să accepți din mers și schimbările care vin odată cu dezvoltarea altfel riști să te pierzi în trecut și apoi ține de fiecare individ în parte dacă alege să construiască sau să se autodistrugă. De fapt este o luptă pentru supraviețuire iar cel mai puternic psihic-emoțional, supraviețuiește.
Și apoi caracterul unui individ este format de factori multipli nu doar de mediul familial, care DA este cel mai important dar nu singurul, școala, anturajul, comunitatea, respectiv societatea sunt deasemenea la fel de importante ca și factori.
Cu siguranță majoritatea dintre noi ne aducem aminte cum cu ceva timp în urmă nu aveai dreptul să visezi pentru că din punctul de vedere al predecesorilor noștri erai un aerian și un visător care nu va avea capacitatea de a construi profesional nimic, cu sigurață nu am uitat cum nu aveam dreptul la opinie pentru că antemergătorii noștri le știau pe toate în timp ce noi nu știam nimic. Dar în ciuda acestei mentalități, rigide de ceva ani încoace îndrăznim să visăm și să luptăm pentru idealurile noastre, ba mai mult decât atât ne permitem luxul de a ne exprima cu îndârjire punctul de vedere și de a ne implica efectiv în diverse proiecte care vizează bunul mers al societății noastre. Nu contest faptul că trecerea de la comunism la democrație a atras după sine schimbări negative dar totuși… să nu dramatizăm mai mult decât este cazul.
În cadrul acestui articol am decis să prezint câțiva tineri bistrițeni care au visat, au luptat pentru visul lor și au reuși să construiască acest vis al lor pas cu pas. Din punctul meu de vedere acești tineri, alături de toții acei tineri din țara asta asemenea lor, sunt România de mâine, România de care avem nevoie pentru a construi și pentru a pune această țară pe un loc binemeritat în acel top al țărilor europene exemplu demn de urmat.
Voi începe lista „Mândru că sunt din Bistrița”, cu Robert SIGHIARTĂU, tânărul bistrițean care a reușit în aceste zile să impresioneze o țară întreagă prin curajul său. La nu mai 29 de ani Robert este Deputat de Bistrița-Năsăud în Parlamentul României și este omul care va rămâne în istoria acestei țări ca fiind cel care s-a luptat la scenă deschisă pentru mărirea alocației de stat pentru copii dar și cel care a avut curajul să îl înfrunte pe liderul PSD-Dragnea, cerându-i demisia tocmai în plenul Camerei Deputaților.
Cristian BODNAR este un alt tânăr al Bistriței care a ales să își urmeze visul și care a investit atât de mult efort intelectual, timp și muncă în pasiunea lui încât a obținut Premiul „Nobel Junior” în Computer Science, premiu care i-a fost înmânat la Dublin într-o ceremonie de înaltă clasă.
Nu pot să nu îl bifez în această listă pe Tibi UȘERIU, care deși ajuns la vârsta maturității este o forță a naturii, un om cu spiritul tânăr și liber și mai presus de toate este bistrițean de-al nostru. Este un exemplu-dovadă că nu există obstacole pentru nimic niciodată atâta timp cât lupți pentru o cauză nobilă. Datorită unor români precum Tibi UȘERIU, România este aplaudată în Europa și în lumea largă.
Dan Mădălin PAVEL este dovada vie a faptului că atunci când îți dorești ceva cu ardoare trebuie să fii consecvent, onest și să perseverezi spre excelență. La 23 de ani bistrițeanul nostru a fost opțiunea a două ministere din Franța, Ministerul Finanțelor și Ministerul Economiei. În Ministrul Economiei cel pentru care a optat în final,
este „terminolog”, adică jobul său este acela de a găsi termeni echivalenţi în documente redate în română, franceză și engleză.
Matei MOISIL, campion național și posesor al Cupei României la DownHILL și Enduro Juniori, este bistrițeanul pentru care termenul „frică” nu există în dicționar. Pasionat de sportul extrem încă de mic Matei ne reprezintă cu succes la toate campionatele și competițiile naționale și internaționale de DownHILL la care participă.
Andreea Iulia GRAD spunea în urmă cu ceva timp așa: „În democrație, poporul rămâne sursa puterii… Indiferent de culoarea politică, cei sus puși ar trebui să știe că NU sunt acolo pentru a-și satisface interesele domniilor sale, ci ale țării”. Și câtă dreptate avea! Andreea Iulia Grad este cetățean de onoare al județului Bistrița-Năsăud alături de Cristian Bodnar, tocmai datorită meritelor sale intelectuale și profesionale pentru că Andreea a reușit performanța de a-și finaliza studiile superioare în cadrul Universității Sorbonne din Paris ca șefă de promoție.
ALEXANDRA, elevă în clasa a IV-a la una din școlile bistrițene, este copilul care a dat o lecție de umanitate și moralitate atât comunități noastre cât și mai marilor lideri ai acestei țări aflați prin diverse ministere. Alexandra este copilul care a oferit o soluție de comunicare și integrare în comunitate a copiilor cu autism; impresionată fiind de colegul ei de clasă Vlăduț, o soluție pe care Ministerul Educației nu o avea. Pentru că DA, copiii sunt cei care ne oferă soluții nouă adulților atunci când noi nu știm încotro s-o apucăm. Alexandra a reușit să impresioneze o doamnă ministru și a devenit la doar 10 ani autoare unui manual pentru copiii cu autism.
Alexandra ANISIE– este o tânără bistrițeancă „încăpățînată și rebelă” cum îi place să se autodefinească, pasionată de călătorii și motoare pe două roți. La 28 de ani a reușit să strabată Europa în lung și în lat însoțită de prietena fidelă și apropiată sufletului ei, motocicleta.",https://www.notabn.ro/romania-de-care-avem-nevoie-vesnica-disputa-dintre-generatii/,2020-03-06,About The Author
1120,1120,notabn.ro,"Ceremonii militare și religioase, astăzi în toată țara","Astăzi, 9 mai, Bucureștiul, reședințele de județ și celelalte orașe care găzduiesc mari unitări miliare și există monumente dedicate evenimentelor care se sărbătoresc la această dată, au organizat ceremonii militare și religioase în cadrul cărora au avut loc șid epuneri de coroane de flori.
Ziua de 9 mai are o triplă semnificație, deoarece în această zi sărbătorim: Ziua Independenţei de Stat a României, Ziua Victoriei Coaliţiei Naţiunilor Unite în cel de-Al Doilea Război Mondial și Ziua Europei.
În 9 mai 1877, România își declara independența în plenul Adunării Deputaților (Declarația de Independență fiind rostită de Mihail Kogălniceanu), independență dobândită apoi, în lunile care au urmat pe câmpurile de bătălie de la Griviţa, Smârdan şi în alte locuri unde eropii români au scris istorie cu sânge.
La 9 mai 1945, la cartierul general sovietic din Berlin, a fost semnat actul de capitulare necondiţionată a Germaniei, ceea ce a marcat celui de- Al Doilea Război Mondial. În 9 mai 1950, a fost pusă piatra de temelie a UE prin declarația ministrului francez de Externe al Franţei, Robert Schuman.
Foto: MApN",https://www.notabn.ro/ceremonii-militare-si-religioase-astazi-in-toata-tara/,2020-03-06,About The Author
1121,1121,notabn.ro,VIDEO. Patru cerbi surprinși într-o poiană din Parcul Natural Apuseni,"Imagini foarte frumoase cu patru cerbi care se hrănesc în liniște într-o pădure din Parcul Național Apuseni, filmarea fiind realizată cu o cameră de monitorizare a faunei din parc, cu senzori de mișcare, amplasată de specialiștii Romsilva.
Încă au coarnele în creștere, așa cum se poate avea în imagini, după ce au fost lepădate la începutul primăverii și acum le cresc până în sezonul împerecherii, din toamnă.
Animal erbivor, cerbul este un adaptat zonelor montane cu păduri întinse, unde găsește condiții de hrană și adăpost, dar poate fi regăsit și în zonele de deal, iar în ultimele decenii a fost reintrodus și în zonele de câmpie. Cerbii trăiesc în libertate până la 18-20 de ani și ating o greutate de până la 300 de kilograme.",https://www.notabn.ro/video-patru-cerbi-surprinsi-intr-o-poiana-din-parcul-natural-apuseni/,2020-03-06,About The Author
1122,1122,notabn.ro,"Medalii de aur și argint pentru trei elevi români, după Olimpiada Internaţională de Astronomie din Sri Lanka","Traian Tuş este un alt tânăr care ne-a făcut mândri la Olimpiada Internaţională de Astronomie. Este clasa a VIII-a şi a obţinut medalia de argint în Sri Lanka. În timp ce toţi copiii s-au bucurat de vacanţa de vară, Traian a studiat chiar şi 14 ore pe zi pentru a avea rezultate excelente.
Şi ei nu sunt singurii elevi olimpici care au stat toată vara cu cărţile de astronomie în faţă. La 15 ani, mai bine de trei luni, Daria şi-a împărtit timpul între casă şi Observatorul Astronomic. Iar rezultatul s-a văzut. A ajuns acasă, în Galaţi, cu o medalie de aur şi cu steagul României în mână. Pentru că a vrut să dedice Centenarului victoria ei.
Toţi cei trei olimpici au arătat că, dacă ai ambiţie, pasiune şi esti dedicat, poţi reuşi. În viitor, tinerii îşi doresc să urmeze o facultate de Astronomie, în afară.
Traian a fost pregătit de profesorul Lucian Stoian, la Centrul de Excelență al Colegiului Național ” Vasile Lucaciu” Baia Mare. Elevul băimărean a fost medaliat cu aur și la Olimpiada Naționala de Astronomie și Astrofizică 2018 de la Gura Humorului, rezultat care l-a propulsat în lotul național care a reprezentat România la Olimpiada Internațională de Astronomie.",https://www.notabn.ro/medalii-de-aur-si-argint-pentru-trei-elevi-romani-dupa-olimpiada-internationala-de-astronomie-din-sri-lanka/,2020-03-06,About The Author
1123,1123,notabn.ro,România pierde la limită partida cu Muntenegru de la CM de handbal feminin,"de Mihai Sărmășan
Naţionala feminină de handbal a României a fost învinsă dramatic de Muntenegru, cu scorul de 27-26 (11-12), miercuri, la Kumamoto, în Grupa C a Campionatul Mondial din Japonia.
4 goluri a fost cea mai mare diferență în favoarea fetelor noastre. România a mai condus și cu 21-17, dar, ulterior, jocul a luat o cu totul altă turnură. Tricolorele s-au prăbușit efectiv în următoarele minute. Cristina Neagu a fost luată om la om, iar aceasta a părut să fie mutarea câștigătoare pentru adversare. Muntenegru a revenit de la -4 și a înscris de 7 ori! consecutiv, iar acesta a fost momentul psihologic al partidei. De la 21-17 s-a ajuns la 21-24 în câteva minute, iar de aici cele două echipe au mers aproape cap la cap.
Elevele lui Tomas Ryde au avut o ocazie importantă de a reveni în joc, cu 70 de secunde înainte de final. La 25-26, Aneta Udriștoiu a avut șansa egalării, însă a ratat din poziție de 1 la 1 cu portarul advers.România – Muntenegru s-a terminat 26-27, iar tricolorele vor juca vineri „finala” cu Ungaria, pentru calificarea în grupele principale.",https://www.notabn.ro/romania-pierde-la-limita-partida-cu-muntenegru-de-la-cm-de-handbal-feminin/,2020-03-06,About The Author
1124,1124,notabn.ro,"Matei Dobrovie: ""Nu mai vrem un nou 10 august plin de lacrimi şi bastoane. Vrem o ţară normală""","Deputatul PNL Matei Dobrovie propune măsuri de protecţie a cetăţenilor paşnici faţă de abuzurile forţelor de ordine.
„Reprimarea violentă a mitingului diasporei din 10 august 2018 nu poate fi uitată, iar un astfel de eveniment sinistru, cu oameni paşnici bătuţi şi gazaţi de jandarmi, nu trebuie să se mai repete niciodată. Vinovaţii pentru abuzuri sunt astăzi răsplătiţi cu funcţii, în loc să fie pedepsiţi, iar încrederea în Ministerul de Interne este pe bună dreptate la un nivel extrem de scăzut. În acest context, se impun modificări legislative care să împiedice astfel de intervenţii nejustificate şi disproporţionate ale forţelor de ordine pe viitor”, a declarat Matei Dobrovie.
Liberalul propune modificarea şi completarea Legii nr. 550/2004 privind organizarea şi funcţionarea Jandarmeriei Române, prin detalierea modului gradual în care pot fi folosite mijloacele de imobilizare sau de constrângere pentru a împiedica eventualele abuzuri faţă de cetăţenii paşnici, precum şi trecerea arbitrară dincolo de măsurile necesare pentru neutralizarea acţiunilor ilegale şi imobilizarea persoanelor agresive.
Propunerea urmăreşte să instituie o ordine de folosire a armamentului din dotarea forţelor de ordine, în funcţie de numărul de persoane care pot fi afectate, precum şi de natura armamentului, criterii care să asigure respectarea principiului proporţionalităţii între intervenţia jandarmilor şi pericolul reprezentat de persoanele turbulente. În plus, înainte de folosirea mijloacelor de protecţie şi de imobilizare se va proceda la îndepărtarea din mulţime a femeilor cu semne vizibile de sarcină, a persoanelor cu semne vădite de invaliditate şi a copiilor.
„Cetăţenii trebuie să primească garanţii suplimentare privind respectarea principiilor de drept şi ocrotirea interesului, vieţii, integrităţii şi sănătăţii lor. Dreptul la ocrotirea sănătăţii este garantat în Constituţia României. Substanţele iritant-lacrimogene folosite în Piaţa Victoriei pe 10 august au avut efecte negative asupra sănătăţii participanţilor la miting, care au durat mai multe zile, şi nici medicii nu au ştiut ce fel de substanţe au fost folosite împotriva lor”, a explicat deputatul liberal.
Pentru evitarea acestor situaţii pe viitor, iniţiativa propune ca în cazul folosirii substanţelor iritant-lacrimogene sau a mijloacelor genistice, să se includă în mesajele de avertisment şi de somaţie informaţii despre componenţa acestor substanţe şi despre efectele pe care le pot avea asupra sănătăţii.
„Jandarmeria Română trebuie să rămână un garant al democraţiei constituţionale, care acţionează pentru protecţia şi siguranţa cetăţenilor, pentru asigurarea şi restabilirea ordinii publice, nu un instrument de represiune arbitrară, indiferent de puterea politică de la un moment dat”, a concluzionat Matei Dobrovie.",https://www.notabn.ro/matei-dobrovie-nu-mai-vrem-un-nou-10-august-plin-de-lacrimi-si-bastoane-vrem-o-tara-normala/,2020-03-06,About The Author
1125,1125,notabn.ro,USR a depus un proiect de lege pentru eliminarea tuturor pensiilor speciale,"Deputatul Claudiu Năsui,a declarat că USR a depus un proiect de lege pentru eliminarea tuturor pensiilor speciale, cu două excepții:
,,Proiectul de lege pe care l-am depus prevede eliminarea tuturor pensiilor speciale, mai puțin pentru două categorii, pentru care considerăm că excepțiile sunt justificabile: pentru militari — pentru că toate țările NATO au această excepție, dar și acolo am prevăzut plafonarea pensiilor speciale la nivelul ultimului salariu în plată. (…) Și, de asemenea, pentru magistrați, unde Comisia de la Veneția recomandă un tratament special. Și am propus plafonarea pensiilor speciale la ultimul salariu, tocmai ca să nu mai avem situații de pensii speciale de 30.000 — 40.000 de lei”,",https://www.notabn.ro/usr-depus-un-proiect-de-lege-pentru-eliminarea-tuturor-pensiilor-speciale/,2020-03-06,About The Author
1126,1126,notabn.ro,CFR Cluj învingătoare în prima manșă din Europa League,"Campioana României, CFR Cluj, a învins în deplasare, cu scorul de 2-0 (1-0), echipa armeană FC Alaşkert Erevan, joi seara, într-o partidă din cadrul primei manşe a turului III preliminar al competiţiei Europa League la fotbal.
Ambele goluri ale ardelenilor au fost marcate de atacantul George Ţucudean, în minutele 5 şi 49, ultimul din penalty.
Meciul retur se va disputa joi, 16 august, la Cluj-Napoca, de la ora 20,00.
Dacă va trece de campioana Armeniei, CFR Cluj va juca în play-off-ul Europa League cu câştigătoarea confruntării dintre Legia Varşovia (Polonia) şi Dudelange (Luxemburg).
FC Alaşkert – CFR Cluj 2-0 (1-0)
A marcat: George Ţucudean (5, 49 – penalty)
Erevan – Stadionul Republican Vazgen Sargsian
Europa League – Turul III preliminar (prima manşă)
Echipe:
FC Alaşkert: 55. Ognjen Cancarevic – 17. Artak Edigarian, 3. Voskanian, 5. Danijel Stojkovic, 22. Oliver Praznovsky, 8. Gagik Daghbaşian – 2. Gustavo Marmentini (11. Edgar Mancharian – min.53), 22. Artak Grigorian, 20. Artur Edigarian (căpitan, 13. Danilo Sekulic – min.52), 18. Jefferson (19. Cesar Romero Jr – min.65), – 15. Uros Nenadovic. Antrenor: Varujan Sukasian.
Rezerve neutilizate: 1. Henri Avagian – 6. Goran Antonic, 9. Artak Daşian, 14. Artem Simonian.
CFR Cluj: 87. Giedrius Arlauskis – 6. Cristian Manea, 55. Paulo Vinicius, 30. Andrei Mureşan, 45. Mario Camora (căpitan) – 28. Ovidiu Hoban, 8. Damjan Djokovic – 7. Alexandru Păun, 37. Mihai Bordeianu (31. Alexandru Ioniţă – min.82), 27. Sebastian Mailat (18. Valentin Costache – min.63) – 20. George Ţucudean (88. Robert Ndip Tambe.- min.68). Antrenor: Antonio Conceicao.
Rezerve neutilizate: 12. Cosmin Vâtcă – 5. Mate Males, 22. Adam Lang, 77. Andrei Peteleu.
Arbitru: Serghei Boiko; asistenţi: Viktor Matiaş şi Oleksandr Voitiuk; arbitru de rezervă Mikola Blakin (toţi Ucraina).
Cartonaşe galbene: Artur Edigarian (27), Danijel Stojkovic (29), Oliver Praznovsky (48), Artak Grigorian (86).",https://www.notabn.ro/cfr-cluj-invingatoare-in-prima-mansa-din-europa-league/,2020-03-06,About The Author
1127,1127,notabn.ro,Mai mulți primari din județele Alba și Hunedoara vor ca Mureșul să fie navigabil,"După aproape două mii de ani, o parte a râului Mureș va fi din nou navigabilă. Inspirați de strămoșii noștri români, mai mulți primari din Alba si Hunedoara vor să utilizeze cursul de apă pentru agrement. „Visul” s-ar putea finanța din fonduri europene.
60 de kilometri în aval de Alba Iulia, până în județul Hunedoara. Aceasta este porțiunea de pe râul Mureș pe care inițiatorii proiectului vor să o folosească pentru agrement. În urmă cu aproape 2.000 de ani, în zonă se ridica portul Apulum, de unde plecau, spre cursul inferior al Mureșului, sarea, mierea, argintul și aurul. În viitor, pe aici vor circulaturiști cu bărci și hidrobiciclete.
În fiecare dintre cele 14 localități vor fi amenajate debarcadere, iar pe lângă acestea, localnicii se vor putea bucura de spații de agement.
Proiectul este evaluat la două milioane de euro, bani care ar proveni integral din fondurile europene destinate zonele riverane cursurilor de apă.",https://www.notabn.ro/mai-multi-primari-din-judetele-alba-si-hunedoara-vor-ca-muresul-sa-fie-navigabil/,2020-03-06,About The Author
1128,1128,notabn.ro,Cum va fi vremea în minivacanța de 1 iunie,"Primăvara se termină cu temperaturi aproape de caniculă. Joi, în aproape toată țara, termometrele urcă până la 33 – 34 de grade. Cum va fi vremea în aceste zile libere aflăm de la Meda Andrei, meteorolog ANM.
Vineri, se va depăși 30 de grade. După această zi vor fi avea loc fenomene de instabilitate atmosferică, cu valori mai scăzute ale temperaturii. Prin sud-vest vor fi 30-31 de grade. Ceva mai răcoare va fi în vest, nord și centrul țării.
Pe litoral acum sunt 26 de grade, iar de mâine vor fi 21 – 24 de grade, în acest weekend, apa mării va avea 21 de grade.
Mâine, pe 1 iunie, va fi vreme frumoasă în toate regiunile, iar după-amiază, la munte posibil scurte ploi de vară.
De sâmbătă, gradul de instabilitate atmosferică se accentuează. Vor fi averse însoțite de descărcări electrice, intensificări de vânt, poate și grindină, sâmbătă seara, în vest, nord și centru, și izolat în restul regiunilor.",https://www.notabn.ro/cum-va-fi-vremea-in-minivacanta-de-1-iunie/,2020-03-06,About The Author
1129,1129,notabn.ro,"Dan Nica, noua propunere PSD pentru comisar european","CEx al PSD a votat marți ca europarlamentarul PSD Dan Nica să fie noua propunere pentru funcția de comisar european, după ce Rovana Plumb a fost respinsă de Comisia JURI a Parlamentului European. Surse ale Mediafax susțin că hotărârea a fost luată în unanimitate în Comitetul Executiv al PSD.
De asemenea, CEx al PSD a stabilit și o variantă de rezervă în eventualitate în persoana secretarului de stat de la Ministerul Afacerilor Externe, Gabriela Ciot.",https://www.notabn.ro/dan-nica-noua-propunere-psd-pentru-comisar-european/,2020-03-06,About The Author
1130,1130,notabn.ro,Traian Băsescu: Kelemen Hunor urăște românii. UDMR e responsabil,"Fostul președinte Traian Băsescu a declarat duminică seară la B1TV că pentru cazul din Ditrău (Harghita) unde localnicii nu acceptă doi brutari din Sri Lanka vinovatul este UDMR și liderul său care „urăște românii” și este un „antiromân convins”. Băsescu a spus că în localitățile din România unde sunt minoritari, românii primesc de la maghiari același tratament primit de muncitorii veniți din Sri Lanka.
„Din observatiile mele ca om politic la varf, fost presedintele, legat de Ungaria, va pot spune ca sunt un popor complexat, iar complexele ii fac sa nu suporte pe altcineva langa ei. Iar ce s-a intamplat la Ditrau nu este rezultatul presei finantee de Viktor Orban sau FIDESZ sau Jobbik, ci este rezultatul politicii UDMR. Sa va fie foarte clar, tratamentul celor doi din Sri Lanka se aplica romanilor de catre minoritarii maghiari din administratie. (…) a fost stimulata de cand a venit Kelemen Hunor la conducerea UDMR. Kelemen Hunor este un antiroman convins. Marko Bela a fost intelept. Kelemen Hunor este un radical care uraste romanii, uraste sarbatorile romanesti(…), arata cat sunt de deformati de politica UDMR. UDMR a devenit un vasal al extremismului maghiar.",https://www.notabn.ro/traian-basescu-kelemen-hunor-uraste-romanii-udmr-e-responsabil/,2020-03-06,About The Author
1131,1131,notabn.ro,"Legea zilierilor, modificată iarăşi: Este din nou permisă activitatea zilierilor în restaurante şi baruri","Guvernul a modificat din nou legea zilierilor şi a extins domeniile în care firmele pot folosi muncitori pe perioade scurte, după ce în decembrie 2018 a impus restricţii drastice în acest domeniu. Noile modificări se aplică de la 1 mai 2019.
O ordonanţa de Urgenţă adop­tată vineri de Guvern mo­difică legea zilierilor (Le­gea nr. 52/2011), după ce această le­ge a mai fost modificată anterior în decembrie 2018 (prin celebra OUG 114, care a impus, printre altele, şi „taxa pe lăcomie“ în domeniul bancar).
Raportul de muncă trebuie să îndeplinească următoarele condiții:
minim 1 zi, cu 8 ore de muncă
beneficiarul nu poate folosi zilierul pentru prestarea muncii în folosul unei terțe persoane
durata zilnică de executare a activității unui zilier nu poate depăși 12 ore.
Zilierul minor care are capacitatea de muncă va putea lucra 6 ore pe zi, dar nu mai mult de 30 de ore pe săptămână. Zilierul minor nu va efectua activitate în timpul nopții. Chiar dacă părțile convin un număr mai mic de ore de activitate, plata zilierului se va face pentru echivalentul a cel puțin 8 ore de muncă (tot la acest nivel minimal se vor plăti și contribuțiile aferente).
Durata maximă este de 90 zile pe an calendaristic cumulate pentru același beneficiar. Un zilier poate presta o muncă în acest sistem pentru maxim 120 zile pe an calendaristic, indiferent de numărul beneficiarilor (dacă prestezi muncă de zilier pentru mai multe persoane, ai practic voie la maxim 120 zile/an).Un beneficiar nu poate utiliza un zilier în mod continuu pentru o perioadă mai mare de 25 zile (ulterior îi va încheia contract de muncă normal, pe perioadă determinată sau nedeterminată)",https://www.notabn.ro/legea-zilierilor-modificata-iarasi-este-din-nou-permisa-activitatea-zilierilor-in-restaurante-si-baruri/,2020-03-06,About The Author
1132,1132,notabn.ro,USR - Tu decizi pentru Bistrița,"USR Bistrița propune implementarea Bugetului Participativ, prin proiectul „Tu decizi pentru Bistrița!”, înregistrat la data de 8 Martie 2019, la registratura Primăriei Mun. Bistrița.
Bistrițenii pot participa la gestionarea banilor municipiului prin depunere de proiecte, care vizează Bugetul Local Consolidat al municipiului Bistrița pe anul 2019. Acest lucru este posibil dacă propunerea de implementare a Bugetului Participativ, înaintată de către Filiala Bistrița a Uniunii Salvați România și Biroul Parlamentar Cristina Iurișniți, va fi acceptată de Consiliul Local și de primarul Ovidiu Teodor Crețu. Prin intermediul proiectului se promovează participarea locuitorilor din Bistrița la gestionarea banilor municipiului, și se urmărește transparentizarea modalității de luare a deciziilor de dezvoltare locală. Bistrițenii pot susține inițiativa USR „Tu decizi pentru Bistrița !”
Implementarea Bugetului Participativ urmărește identificarea și finanțarea proiectelor de interes local inițiate de către cetățeni, fiind un prim și important pas în procesul de bugetare participativă al municipiului Bistrița. Cetățenii pot trimite propuneri de proiecte prin intermediul Bugetului Participativ și pot decide prin vot proiectele care vor fi incluse în bugetul campaniei „Tu decizi pentru Bistrița!”, pentru anul 2019, stabilind astfel prioritățile de investiții.",https://www.notabn.ro/usr-tu-decizi-pentru-bistrita/,2020-03-06,About The Author
1133,1133,notabn.ro,Ministerul danez al culturii cere televiziunii și radioului de stat să evidențieze rădăcinile creștine ale țării,"Autor: Emil Borcean
Este binecunoscut faptul că BBC – corporația britanică de stat pentru informarea publicului larg – promovează fără încetare linia ideologică „progresistă”, reducând în mod drastic referințele la cultura tradițională din Marea Britanie. Însă această tendință, specifică tuturor canalelor guvernamentale de informare din Europa occidentală, poate fi reversată; danezii au demonstrat că acest lucru este posibil.
Ministerul danez al culturii a transmis recent radioului danez contractul oficial guvernamental pentru 2018-2023, în care se anunță unele reduceri bugetare destul de semnificative, care au dus la pierderea a aproximativ 400 locuri de muncă. Dar acesta nu este cel mai important aspect al contractului.
Radiodifuziunea daneză a primit un nou set de linii directoare. Acesteia i se cere să suțină moștenirea culturală nativă a Danemarcei în programele radio pe care le va realiza de acum înainte, și să sublinieze rolul fundamental al creștinismului în societatea daneză. Radioul danez are sarcina de a clarifica faptul că societatea daneză se bazează pe principiile democrației, care își au rădăcinile în creștinism.
Contractul emis pe 18 septembrie de Ministerul Culturii din Danemarca include propuneri precum:
Radioul danez „trebuie să își consolideze oferta privind valorile culturale, democratice și istorice din societatea daneză, inclusiv o diseminare clară a culturii daneze și a patrimoniului cultural danez. Trebuie să fie clar, în programele și platformele difuzate de Dansk Radio, că societatea noastră se bazează pe guvernare din partea cetățenilor, înrădăcinată în creștinism.”
„Dansk Radio trebuie să ofere tuturor cetățenilor acces liber la un conținut divers și versatil, care să sprijine imparțial capacitatea cetățenilor de a lua măsuri prin intermediul guvernului poporului danez, și care să întărească limba și cultura daneză”.
Acest contract a renunțat, de asemenea, la accentul pus în acordul precedent asupra „integrării” multiculturale, o decizie care i-a înfuriat pe reprezentanții Stângii, cum ar fi Partidul Popular Socialist.
Această schimbare este remarcabilă, mai ales dacă luăm în considerare faptul că multe țări nordice au adoptat cu tărie secularismul radical, globalismul și feminismul ca noua lor religie de stat. Schimbarea din Danemarca denotă un reflux treptat al stângii progresiste în toate țările nordice, așa cum se poate vedea în Suedia după rezultatul obținut de partidul Democrații Suedezi la ultimele alegeri parlamentare, precum și în întreaga Europă.
Chiar și partidele tradiționale de stânga din Danemarca se îndreaptă spre dreapta când vine vorba de imigrație. Social-Democrații de centru-stânga, cel mai mare partid din Danemarca, au anunțat deja că nu vor forma o coaliție cu niciunul dintre părtidele aflate la stânga lor, cu care s-au aliat în mod tradițional de-a lungul timpului. Social-Democrații și-au schimbat poziția cu privire la imigrație și acum susțin controlul strict al frontierei și al imigrației.
Responsabilă pentru această schimbare a accentului, de la „integrare” la „moștenirea creștină”, a fost formațiunea conservatoare Partidul Danez al Poporului (Dansk Folkeparti, DF), al doilea cel mai popular partid din țară. Dansk Folkeparti a avut un succes remarcabil în modelarea politicilor publice.
Purtătorul lor de cuvânt, Mortin Marinus, a declarat publicației daneze Politiken: „Formularea din prezent este mai strictă față de cea anterioară, care doar cerea radiodifuziunii daneze să recunoască moștenirea culturală creștină. Noi am fost de opinie că acea formulare era prea slabă. De aceea am insistat asupra specificării din prezent, care arată clar că Dansk Radio trebuie să prezinte patrimoniul cultural creștin într-o măsură mai mare…“
Noul contract guvernamental este extrem de explicit cu privire la prioritățile sale mai conservatoare, declarând fără echivoc că „Dansk Radio trebuie să pună un accent deosebit pe rolul său de inițiator și mediator al artei și culturii daneze și al patrimoniului cultural danez, inclusiv al patrimoniului creștin”.
Exprimarea „kristne kulturarv”, tradusă ca „moștenire creștină”, ​​este repetată de cinci ori în contract, alături de inițiative civice cum ar fi păstrarea culturii și educația publicului.
Danezii consideră că o recuperare a moștenirii creștine este necesară pentru apărarea împotriva progresivismului distructiv și a islamizării societății, care erodează caracterul distinctiv danez. Această preocupare se reflectă în numeroase părți din Europa, un continent considerat odată ca fiind ireversibil de-creștinat. Cetățenii recunosc treptat necesitatea creștinismului, în lupta de a menține unitatea și stabilitatea națională.
Danezii recunosc că simpla închidere a frontierelor și stoparea imigrației nu este suficientă. Ei înțeleg că, pentru o protecție eficientă împotriva multiculturalismului și a schimbărilor demografice, este necesar să-și recapete cultura și tradițiile, adică ceea ce le conferă identitatea daneză.
Copiii din ghetourile musulmane sunt învățați în școli despre valorile daneze, inclusiv despre tradițiile creștine, cum ar fi Crăciunul și Paștele. Dacă părinții își exclud copiii din această inițiativă educațională, ei pierd o serie de beneficii financiare din partea statului.
Stânga progresistă este în mod firesc opusă acestor măsuri, susținând că are loc o încălcare a libertății religioase. Ei nu înțeleg faptul că este imposibil de separat religia de cultură, iar dacă se dorește cu adevărat integrarea copiilor musulmani în cultura daneză, atunci aceștia trebuie să înțeleagă ce anume a format-o.
Religia, de orice fel, nu este doar o convingere personală și privată, ea are o semnificație culturală imensă. Cultura provine, inevitabil, dintr-un ideal suprem, care dă sensul fundamental al existenței umane; fără acest ideal nu există coerență, iar cultura încetează să existe. În Europa, baza culturală fundamentală este creștinismul.
Musulmanii se pot închina după cum doresc în Danemarca și își pot practica tradițiile așa cum doresc, cu câteva excepții, cum ar fi mutilarea genitală feminină. Cu toate acestea, ei trebuie să facă acest lucru ca cetățeni danezi. Pentru a fi cetățeni danezi, ei trebuie să înțeleagă și să respecte elementele identificatoare care determină cultura daneză. Pentru a face acest lucru, ei trebuie să înțeleagă și să aprecieze, fără a accepta neapărat la nivel personal, faptul că aceste elemente identificatoare sunt de natură creștină.
În centrul acestei situații este creștinismul. Acest lucru se întâmplă și în alte părți din Europa, în special în țările foste sovietice. Oamenii își dau seama că globalizarea multiculturală are efectul deliberat de a șterge națiunile. Lupta împotriva acestui fenoment începe nu numai prin mijloace politice, ci și prin recuperarea culturii.
sursa: https://www.mercatornet.com/features/view/heres-something-surprising-from-the-state-of-denmark/21753,http://inliniedreapta.net/stire/ministerul-danez-al-culturii-cere-televiziunii-si-radioului-de-stat-sa-evidentieze-radacinile-crestine-ale-tarii/",https://www.notabn.ro/ministerul-danez-al-culturii-cere-televiziunii-si-radioului-de-stat-sa-evidentieze-radacinile-crestine-ale-tarii/,2020-03-06,About The Author
1134,1134,notabn.ro,"Un pescador cu 87 de migranți, interceptat de polițiști în Marea Neagră","87 de migranți încercau să ajungă în România, duminică dimineață, pe un pescador. Nava a fost interceptată de poliţiştii de frontieră români în apropierea ţărmului Mării Negre.
„În data 03.09.2017, în jurul orei 06.35, poliţiştii de frontieră din cadrul Sistemului Integrat de Supraveghere la Marea Neagră – SCOMAR au detectat un pescador suspect în Marea Neagră, la aproximativ 14 mile marine est de Midia, la frontiera maritimă, în afara apelor teritoriale, navigând spre țărmul României. Garda de Coastă a dispus de urgenţă efectuarea unei misiuni cu două nave din cadrul Grupului de Nave Constanţa şi Mangalia pentru identificarea ambarcaţiunii, cu sprijinul și a două nave aparținând ARSVOM (Agenția Română de Salvare a Vieții Omenești pe Mare)”, informează Poliția de Frontieră.
Nava nu a răspuns avertismentelor poliției de frontieră și nu s-a oprit pentru a fi efectuate verificările specifice, continuându-si deplasarea spre țărmul românesc.
„Cele 87 de persoane (48 bărbați, 16 femei și 23 de copii) aflate la bord vor fi preluate de polițiștii de frontieră, care vor efectua activitățile specifice în astfel de cazuri. Poliţiştii de frontieră continuă cercetările în acest caz, împreună cu reprezentanți ai I.J.J. Constanța, I.P.J. Constanța, I.S.U. Dobrogea și Inspectoratul General pentru Imigrări, sub coordonarea procurorului din cadrul Parchetului de pe lângă Curtea de Apel Constanța”, precizează sursa citată.
sursa digi.ro",https://www.notabn.ro/un-pescador-cu-87-de-migranti-interceptat-de-politisti-marea-neagra/,2020-03-06,About The Author
1135,1135,notabn.ro,PNL: Premierul Dăncilă devoalează ilegalitățile în adoptarea ordonanței pentru rectificarea bugetului pe 2018,"Uneori analfabetismul actualului premier, Viorica Dăncilă, în materie de proceduri legislative, scoate la iveală ilegalităţile pe care actualul Guvern le comite. Rectificarea bugetară a fost operată nu numai fără avizul obligatoriu al CSAT, ci şi fără avizul Consiliului Legislativ, de asemenea, obligatoriu.
Astăzi, premierul a fost întrebat în legătură cu întârzierea publicării rectificării bugetare în Monitorul Oficial, iar explicaţia domniei sale a fost una halucinantă:
„Da, deci imediat după şedinţa de Guvern rectificarea bugetară a plecat către Consiliul Legislativ. Vreau să precizez că avem în vedere 200 de pagini care trebuiesc citite, verificate, avem cifre şi fiecare cifră trebuie verificată foarte bine. S-a întors de la Consiliul Legislativ ieri, în jur de ora 12.30, a plecat către Ministerul Finanţelor Publice, a urmat o nouă verificare şi punerea în concordanţă cu cerinţele Consiliului Legislativ. Deja cred că la acest moment e publicată în Monitorul Oficial, de azi de dimineaţă a plecat rectificarea către Monitorul Oficial”.
Amintim faptul că şedinţa de Guvern în care a fost adoptată rectificarea bugetară a avut loc miercuri, 5 septembrie. Ulterior şedinţei de Guvern, şi nu în prealabil, a fost solicitat avizul Consiliului Legislativ, prin adresa 275 din 5 septembrie 2018, fiind alocat dosarul 900/2018.
Avizul Consiliului Legislativ, cu numărul 876 din 6 septembrie, a fost transmis Guvernului prin adresa 307 din aceeaşi zi.
Menţionăm faptul că Legea 24/2000 privind normele de tehnică legislativă pentru elaborarea actelor normative stabileşte la articolul 9, alineatul 2: După elaborarea lor şi încheierea procedurii de avizare prevăzute la alin. (1), proiectele de legi, propunerile legislative, precum şi proiectele de ordonanţe şi de hotărâri cu caracter normativ ale Guvernului se supun în mod obligatoriu avizării Consiliului Legislativ.
În acelaşi timp, Legea 73/1993 pentru înfiinţarea, organizarea şi funcţionarea Consiliului Legislativ precizează la Articolul 4, alineatul 1: Proiectele de ordonanţe şi de hotărâri cu caracter normativ se supun spre adoptare Guvernului numai cu avizul Consiliului Legislativ cu privire la legalitatea măsurilor preconizate
În atare condiţii, ţinând cont de afirmaţiile premierului Dăncilă, Guvernul trebuia să aştepte avizul Consiliului Legislativ şi să opereze eventualele modificări prealabil şedinţei de Guvern în care urma a fi adoptată ordonanţa de urgenţă. Altfel, adoptarea ordonanţei de urgenţă fără avizul Consiliului Legislativ este vădit ilegală.
Totodată, modificarea ordonanţei de urgenţă ulterior adoptării acesteia în şedinţa de Guvern din 5 septembrie este, de asemenea, ilegală ca urmare a publicării în Monitorul Oficial. Aceasta deoarece ar fi necesitat o nouă şedinţă de Guvern care să valideze nouă formă a actului normativ.
Reamintim că Preşedintele României şi PNL au solicitat Avocatului Poporului sesizarea la CCR a ordonanţei de urgenţă, iar în acest sens PNL va înainta în cursul săptămânii viitoare argumentaţia necesară, care va include această încălcare a legilor în vigoare cu privire la procedura de adoptare a rectificării bugetare.
Departamentul de Comunicare al PNL",https://www.notabn.ro/pnl-premierul-dancila-devoaleaza-ilegalitatile-in-adoptarea-ordonantei-pentru-rectificarea-bugetului-pe-2018/,2020-03-06,About The Author
1136,1136,notabn.ro,Polițiștii bistrițeni la datorie pentru un început de săptămână în siguranță,"Ieri, 5 martie a.c., polițiștii bistrițeni de la rutieră și ordine publică au acționat pe raza întregului județ pentru asigurarea unui climat de ordine și siguranță publică, precum și pentru reducerea riscului rutier. Cu ocazia activităților desfășurate, au fost constatate și aplicate peste 225 de sancțiuni contravenționale, majoritatea conform OUG 195/2002 – privind circulația pe drumurile publice, în valoare totală de aproximativ 58 000 lei. Totodată, față de 10 conducători auto a fost luată măsura complementară de suspendare a exercitării dreptului de a conduce autovehicule pe drumurile publice și au fost retrase 8 certificate de înmatriculare.
La data de 5 martie a.c., polițiștii Secției 1 Poliție Rurală Bistrița au oprit pentru control în trafic, un bărbat de 31 ani, din Cluj-Napoca, în timp ce conducea un autoturism pe DJ 152, pe raza comunei Sînmihaiu de Cîmpie. În urma verificărilor efectuate, polițiștii au constatat că bărbatul are suspendată exercitarea dreptului de a conduce autovehicule pe drumurile publice. În cauză a fost întocmit dosar penal pentru conducerea unui autovehicul fără permis de conducere.
În seara zilei de 5 martie, a.c., pe DN 17, pe raza localității Beclean, polițiștii de la ordine publică din cadrul Poliției orașului Beclean au efectuat semnale regulamentare de oprire în trafic unui autoturism, condus de o persoană necunoscută. Această persoană nu a oprit la semnalele polițiștilor, continuându-și deplasarea în direcția spre Dej. Astfel, polițiștii au procedat la urmărirea acestuia până în municipiul Dej, județul Cluj, unde cu sprijinul polițiștilor dejeni l-au depistat și ulterior l-au identificat, ca fiind un bărbat, de 41 ani, din Cluj-Napoca. De asemenea, acesta a fost testat cu aparatul etilotest, rezultatul fiind negativ. Față de bărbat a fost luată măsura sancționării contravenționale pentru nerespectarea prevederilor OUG 195/2002 – privind circulația pe drumurile publice.
Polițiștii organizează acțiuni împreună cu reprezentanții Registrului Auto Român, având scopul de a verifica starea tehnică a autovehiculelor care circulă pe drumurile publice.
La data de 5 martie a.c., polițiștii Postului de Poliție Coșbuc împreună cu polițiștii Postului de Poliție Telciu și cu sprijinul reprezentanților Registrului Auto Român au desfășurat acțiuni rutiere pe DN 17 C, pe raza localității Telciu. Acțiunile au avut scopul de a verifica starea tehnică a autovehiculelor, inclusiv dotarea acestora cu anvelope corespunzătoare anotimpului și combaterea cauzelor generatoare de accidente rutiere. Astfel, în cadrul acestor acțiuni au fost constatate și aplicate 17 sancțiuni contravenționale conform OUG 195/2002 – privind circulația pe drumurile publice, în valoare totală de 3190 lei. De asemenea, au fost retrase 5 certificate de înmatriculare pentru diferite nereguli constatate și a fost reținut 1 permis de conducere.",https://www.notabn.ro/politistii-bistriteni-la-datorie-pentru-un-inceput-de-saptamana-siguranta/,2020-03-06,About The Author
1137,1137,notabn.ro,"Traian Băsescu despre candidatura Vioricăi Dăncilă la prezidențiale: ""Nu intră în turul doi""","Fostul președinte Traian Băsescu a declarat aseară, 11.07.2019, într-o emisiune la TVR 1, că Viorica Dăncilă nu are șanse să câștige alegerile prezidențiale, europarlamentarul estimând că primul-ministru riscă să nu intre nici măcar în turul II. Traian Băsescu a făcut o comparație între Dăncilă și femeile care au câștigat ultimele alegeri prezidențiale în Croația și Slovacia, Kolinda Grabar-Kitarovic, respectiv Zuzana Čaputová, concluzionân că nu are ”profilul” acestora. ”E în contradicție cu profilul câștigător din Europa, adică cele două blonde din Slovacia și Croația, la 40-45 de ani. Dăncilă este în categoria cu coc, e mămăiță. Nu este atât de în vârstă, eu aș fi adoptat altă ținută”, a spus fostul șef al statului.
Fostul președinte crede că, în aceste condiții, Klaus Iohannis are cele mai mari șanse să obțină al doilea mandat, cel mai probabil contracandidat din turul II fiind cel susținut de USR-PLUS. ”PSD nu intră în turul II pe analiza mea, cu ministrul de Finanțe sau cu doamna Dăncilă”, a spus fondatorul PMP. Pe de altă parte, acesta a spus că Dăncilă a evoluat mult de când a preluat mandatul de șefă a Guvernului, reușind să se impună ca președinte al PSD în fața unor lideri mult mai experimentați.",https://www.notabn.ro/traian-basescu-despre-candidatura-vioricai-dancila-la-prezidentiale-nu-intra-in-turul-doi/,2020-03-06,About The Author
1138,1138,notabn.ro,Constantin Sava: Antrenorul care mi-a ucis pasiunea,"de Mihai Sărmășan
Într-o postare pe contul său personal de Facebook, antrenorul bistrițean de fotbal, Constantin Sava, relatează printr-o traducere a sa, un material din presa internațională despre jocul de baschet:
„O scrisoare deschisă către antrenorul care m-a făcut să urăsc un sport pe care l-am iubit cândva. M-am îndrăgostit de acest jocu din clasa a doua. Am trăit pentru fiecare antrenament și fiecare joc. Am trăit nenumăratele ore la antrenamente, perfecționând fiecare lovitură, fiecare trecere și fiecare mișcare la care mă puteam gândi. Aveam dorința de a juca, de a mă îmbunătăți și de a fi cel mai bun jucător de baschet pe care l-am putut vedea. Am avut mulți antrenori între ligi, antrenori personali, tabere de baschet, gimnaziu și liceu. Majoritatea antrenorilor pentru care am avut ocazia să joc au avut o pasiune pentru joc ca mine. M-au inspirat să nu încetez niciodată să lucrez.
Îmi spuneau că am o abilitate naturală. M-am mândrit să știu că am muncit din greu și m-am mândrit cu complimentele pe care le-am primit de la antrenorii mei și alți părinți. Întotdeauna am așteptat cu nerăbdare exercițiile și, cred sau nu, chiar am așteptat cu nerăbdare să ma antrenez. Cu acești antrenori aveam dorința de a învăța și aveam dorința de a învăța prin fiecare lucru bun și rău care s-a întâmplat în multe sezoane. Mulțumesc antrenorilor care m-au antrenat și m-au susținut de-a lungul anilor. Alături de antrenorii buni, sunt câțiva antrenori răi . Sunt antrenorii care s-au concentrat pe favoriți în loc de binele întregii echipe. Am avut antrenori care, oricât de greu am muncit, nu am fost niciodată suficient de bun pentru ei. Am avut antrenori care m-au insultau rau de tot la antrenamente si la jocuri.
Am avut antrenori care mi-au UCIS PASIUNEA SI DRAGOSTEA pentru jocul de baschet. Când O PASIUNE MOARE, MOARE SI DORINTA. O dorință pe care ar trebui să o joci în fiecare secundă a zilei, aceasta dorinta a disparut, s-a transformat în tema la fiecare antrenament și joc. S-a transformat la fiecare joc în inchistare, in lipsa de comunicare, astfel încât alți părinți să nu vorbească despre asta.. Pasiunea mea a fost distrusă atunci când un antrenor s-a uitat la mine în ochi mei și mi-a spus: „Poți merge la orice altă școală și să începi antrenamentele, dar pur și simplu nu poți juca pentru mine”.
Privind în urmă acum la lacrimile vărsate după antrenamente și jocuri, vreau doar să îi spun acestui antrenor:
Făcându-mă să mă simt rău în interior nu m-a facut sa joc mai bine și să muncesc mai mult la antrenamente sau jocuri. Spunându-mi asta: „Munca grea întotdeauna cere sacrificii” și nerespectarea acestui cuvânt nu mă face să vreau să muncesc din greu. Mi-am petrecut fiecare minut din zi concentrându-mă să mă asigur că nu vezi durerea pe care o simțeam și toată energia mea era pusă către acel zâmbet fals, când am spus că sunt OK pentru modul în care m-ai tratat.
Nu există cuvinte pentru sentimentul pe care l-am avut când părinții coechipierilor au întrebat de ce nu am jucat mai mult sau de ce am fost schimbat după o greșeală, pur și simplu nu am avut un răspuns. Felul în care m-ai făcut să mă simt față de mine și talentul meu m-au făcut să mă urăsc pe mine însumi, nu numai că m-au făcut să mă îndoiesc de capacitatea mea de a juca, ci ai intors colegii de echipă împotriva mea, prin faptul ca ia-i facut sa nu aiba incredere in mine. Nu aș dori durerea pe care mi-ai provocat-o nici celui mai mare dușman al meu. Mă rog ca într-o zi, în cele din urmă, când toți jucătorii tăi vor renunțe, să-ți dai seama că nu este vorba despre câștigarea trofeelor. Este vorba despre jucători, despre oameni.
Poti castiga trofee fără a fi UN ANTRENOR BUN, insa ai jucatori buni, dar nu veți avea o ECHIPA BUNA dacă nu puteți trata jucătorii cu RESPECTUL PE CARE IL MERITA.”
sursa: Facebook Constantin Sava",https://www.notabn.ro/constantin-sava-antrenorul-care-mi-a-ucis-pasiunea/,2020-03-06,About The Author
1139,1139,notabn.ro,Consiliul Național PLUS a votat pentru formarea alianței politice cu USR,"Principalele aspecte incluse în protocolul de formare a alianței politice.
Obiectivele Alianței USR PLUS
Câștigarea alegerilor prezidențiale din 2019;
Câștigarea de către candidații Alianței a unui număr cât mai mare de funcții elective în cadrul administrației publice locale, ca urmare a alegerilor locale din 2020
Câștigarea de către candidații Alianței a celui mai mare număr de mandate de parlamentari, prin comparație cu ceilalți competitori, ca urmare a alegerilor parlamentare din 2020, astfel încât să formeze o coaliție de guvernare având prim-ministru un reprezentant al Alianței;
Asigurarea guvernării României în perioada 2020-2024 și implementarea programului de guvernare al Alianței;
Câștigarea alegerilor parlamentare organizate în 2024 și asigurarea guvernării României în perioada 2024-2028.
Politici publice promovate
Potrivit protocolului de formare a alianței politice, va fi formată o Comisie de Politici Publice, având ca obiectiv elaborarea unor politici publice comune în următoarele domenii:
Reforma constituțională, asigurarea justiției independente și a statului de drept;
Educația și cultura;
Sănătatea și mediul;
Infrastructura;
Strategia de dezvoltare competitivă antreprenorială și industrială;
Eradicarea sărăciei și dezvoltarea rurală;
Politica externă și de apărare.
Modul de organizare a Alianței USR PLUS
Principalele organe de decizie ale Alianței vor fi:
Copreședinții Alianței (președinții PLUS și USR);
Comisia Națională de Coordonare, cuprinzând membrii Birourilor Naționale ale celor două partide;
Comitetul Executiv, cuprinzând reprezentanți ai ambelor partide responsabili pentru implementarea deciziilor Comisiei Naționale;
Comisia de Integritate, cuprinzând 3 membri ai PLUS, 3 membri ai USR și 1 membru independent, responsabilă pentru sancționarea încălcării standardelor de integritate prevăzute prin protocolul de asociere.
Candidații comuni ai Alianței USR PLUS
Alianța va propune candidați comuni pentru toate cele trei rânduri de alegeri din 2019 și 2020.
Pentru alegerile prezidențiale din 2019, candidatul pentru demnitatea de președinte al României va fi Dan-Ilie Barna, care va candida în tandem cu Dacian Cioloș, ca propunere pentru demnitatea de prim-ministru;
Pentru alegerile locale din 2020, Alianța va desemna candidați comuni pentru funcțiile de primar, președinte al consiliului județean și primar general al municipiului București, stabiliți în baza negocierilor sau, în lipsa unui acord, prin alte mijloace, precum alegeri interne la care vor participa toți membrii PLUS și USR sau sondaje de opinie;
De asemenea, Alianța va propune liste comune de candidați pentru consiliile locale și județene, cuprinzând candidați desemnați anterior de fiecare partid. Pozițiile eligibile pe liste vor fi distribuite prin negocieri sau, în lipsa unui acord, conform unor sondaje de opinie;
Pentru alegerile parlamentare din 2020, Alianța va propune liste comune de candidați atât pentru Senat, cât și pentru Camera Deputaților, cuprinzând candidați desemnați anterior de fiecare partid. Pozițiile eligibile pe liste vor fi distribuite prin negocieri sau, în lipsa unui acord, conform unor sondaje de opinie.
Integritate
Desemnarea candidaților Alianței se va face în baza principiului competenței și sub condiția asumării respectării statutelor ambelor partide, a Codului Etic al PLUS și a Regulamentului de Admitere a Membrilor USR.
Nu vor putea fi desemnate drept candidați ai Alianței persoane trimise în judecată, fără a fi intervenit între timp o decizie definitivă de achitare sau încetare a urmăririi penale sau a procesului penal, sau persoane care au suferit condamnări penale definitive pentru infracțiuni săvârșite cu intenție.
De asemenea, nu vor putea fi desemnate drept candidați ai Alianței persoane care au avut calitatea de lucrători activi sau colaboratori ai Securității sau, majore fiind, au semnat un angajament cu Securitatea înainte de 1990 sau au în prezent calitatea de lucrători activi/colaboratori/informatori ai unui serviciu de informații sau persoane care promovează violența, ideologii totalitare, discriminarea de gen, anarhismul, rasismul, șovinismul, separatismul etnic sau teritorial și orice alte idei ori acțiuni extremiste.
Suntem convinși că formarea Alianței USR PLUS va putea reseta scena politică din România și va da posibilitatea punerii în aplicare a ideilor PLUS atât la nivel local, cât și la nivel național. O condiție esențială rămâne, însă, implicarea dumneavoastră în acțiunile PLUS și ale Alianței. Vă așteptăm, așadar, alături de noi. Ne asumăm o misiune grea, dar care va schimba țatra noastră din temelii.
„Colegii mei din Consiliul Național al PLUS au votat, după dezbateri, formarea unei alianțe politice cu USR.
Necesitatea unei forțe politice puternice care să aducă un suflu nou pe scena politică este dincolo de orice alte calcule mărunte.
Vom impune candidați competenți în toate cele trei rânduri de alegeri care urmează până la finalul lui 2020. Obiectivul nostru principal este să aducem în toate funcțiile publice elective din România, la nivel local și national, oameni noi, care până acum au fost reticenți în ceea ce privește implicarea în politică, dar care au înțeles în ultimii ani că România are nevoie de ei, de priceperea lor, de dăruirea lor și de curajul lor.
Am avut ocazia, în ultimele luni, să îmi cunosc colegii din PLUS din toată țara și din diaspora, precum și partenerii din USR. Alături de ei, sunt gata să încep acest drum. Proiectul nostru este România”, a declarat președintele PLUS, Dacian Cioloș.
Mâine, 7 august, la ora 11:00, în zona fântânii din Piața Universității, lansăm campania de strângere de semnături pentru candidatura la alegerile prezidențiale. Îi invităm pe toți membrii să vină alături de noi, miercuri, la startul acestei campanii.
Proiectul nostru, al tuturor, este România",https://www.notabn.ro/consiliul-national-plus-a-votat-pentru-formarea-aliantei-politice-cu-usr/,2020-03-06,About The Author
1140,1140,notabn.ro,"Vasile, Grigorie şi Ioan, „Protectori ai învăţământului teologic”","Pe 30 ianuarie, Biserica Ortodoxă Română îi prăznuieşte pe Sfinţii Trei Ierarhi Vasile cel Mare, Grigorie Teologul şi Ioan Gură de Aur, „Protectori ai învăţământului teologic”, fiecare dintre ei având o contribuţie importantă la evoluţia teologiei creştine.
Ei au dus o luptă grea şi fără încetare pentru păzirea dreptei credinţe şi au avut un rol important în formularea dogmei Sfintei Treimi. Pe lângă darul tâlcuirii Sfintelor Scripturi, au deţinut şi înalta treaptă a arhieriei.
Sărbătoarea Sfinţilor Trei Ierarhi are, în esenţă, o simbolistică a comuniunii: astfel cum în Sfânta Treime deosebirea dintre Tatăl, Fiul şi Sfântul Duh nu duce la dezbinare şi nici unitatea lor la depersonalizare, tot astfel nici noi, ca persoane diferite, nu suntem chemaţi să trăim separat unii de alţii sau să ne ridicăm unii împotriva altora, ci să trăim după modelul Sfintei Treimi – în comuniune unul cu celălalt.
Biserica îi pomeneşte pe cei trei ierarhi atât separat – pe Sfântul Vasile la 1 ianuarie, pe Sfântul Grigorie la 25 ianuarie şi pe Sfântul Ioan Gură de Aur la 27 ianuarie – arătând şi deosebirile dintre aceştia, dar şi împreună, pe 30 ianuarie, pentru a arăta unitatea de învăţătură şi pentru a releva creştinilor că nu este unul mai mare decât altul.
Cei trei Sfinţi Părinti au fost luminători ai creştinătăţii, mari dascăli ai lumii, care au lăsat importante scrieri şi au îmbogăţit sfintele slujbe. Sfântul Vasile cel Mare şi Sfântul Ioan Gură de Aur au alcătuit Liturghiile ritului bizantin (acestora alăturându-se Liturghia Darurilor mai înainte sfinţite, atribuită Sfântului Grigorie), dar şi alte importante cuvinte de învăţătură, iar Sfântul Grigorie de Nazianz – Teologul este autorul mai multor lucrări însemnate, mai ales cele cinci cuvântări teologice, în care lămureşte taina adâncă a Sfintei Treimi.
Istoricii arată că, în vechime, apăruseră neînţelegeri între creştini pe tema – cine este mai mare ca teolog dintre cei trei ierarhi. Unii îl cinsteau mai mult pe Vasile cel Mare, pe motivul că este înalt la cuvânt, alţii îl înălţau pe Ioan Gură de Aur, zicând că este mai omenească învăţătura lui şi că îi îndreaptă pe toţi, şi-i îndeamnă spre pocăinţă prin dulceaţa graiului său, iar alţii înclinau spre dumnezeiescul Grigorie, care i-ar fi întrecut pe toţi, prin înălţimea, frumuseţea şi cuviinţa cuvântărilor şi scrierilor sale.
După o vreme, cei trei sfinţi au început să i se arate, unul câte unul, episcopului Evhaitelor, Sfântului Ioan Mauropous, iar în anul 1084, într-o vedenie, acestuia i-au apărut cei trei sfinţi împreună, spunându-i:
„După cum vezi, noi la Dumnezeu una suntem şi nici o vrajbă nu este între noi. Fiecare din noi, la timpul său, îndemnaţi de Duhul Sfânt, am scris învăţături pentru mântuirea oamenilor. Cum ne-a insuflat Duhul Sfânt, aşa am învăţat. Nu este între noi unul întâi şi altul al doilea. De chemi pe unul, vin şi ceilalţi doi. Drept aceea, sculându-te, porunceşte, celor ce se învrăjbesc, să nu se mai certe pentru noi. Că nevoinţa noastră, cât am fost în viaţă şi după moarte, a fost să împăcăm pe oameni şi să aducem în lume pace şi unire. Împreunează-ne, dar, făcându-ne praznic la câte trei într-o singură zi, şi înştiinţează cu aceasta pe creştini, ca noi în faţa lui Dumnezeu, una suntem”.
În urma acestei vedenii, Sfântul Ioan a ales ziua de 30 ianuarie pentru prăznuirea comună a celor Trei Ierarhi.
Să mai adăugăm că în anul 1936, prin hotărârea luată la Atena, la primul Congres al Profesorilor de Teologie, Sfinţii Trei Ierarhi au devenit patronii spirituali ai instituţiilor de învăţământ teologic ortodox din întreaga lume.",https://www.notabn.ro/vasile-grigorie-si-ioan-protectori-ai-invatamantului-teologic/,2020-03-06,About The Author
1141,1141,notabn.ro,Studiul de fezabilitate pentru centura ocolitoare a Bistriţei a fost scos la licitaţie,"După zece ani de tergiversări, Guvernul a decis să înceapă demersurile pentru realizarea unei centuri ocolitoare în municipiul Bistriţa. În 1 august a fost lansat pe SICAP anunţul de licitaţie.
Primăria Bistriţa a mai realizat un studiu de fezabilitate pentru centura ocolitoare a oraşului, unde a fost analizată posibilitatea construcţiei prin Pădurea Codrişor, însă proiectul s-a dovedit un eşec. S-au cheltuit 700 000 de euro însă soluţia nu s-a dovedit a fi viabilă.
În 2012 mai mulţi cetăţeni au depus contestaţii privind traseul propus de primarul Ovidiu Creţu, iar ulterior s-a realizat şi un referendum care, de asemenea, a fost un eşec pentru primar şi majoritatea din consiliu local.
Studiul lansat în urmă cu câteva zile vizează traseul care va trece prin comuna Budacu de Jos, urmând să iasă după localitatea Livezile spre Vatra Dornei.",https://www.notabn.ro/studiul-de-fezabilitate-pentru-centura-ocolitoare-a-bistritei-a-fost-scos-la-licitatie/,2020-03-06,About The Author
1142,1142,notabn.ro,ALDE şi-a stabilit lista candidaţilor pentru Parlamentul European,"Biroul Politic Central al Alianţei Liberalilor şi Democraţilor (ALDE) a adoptat miercuri, 27 februarie, lista candidaţilor pentru alegerile pentru Parlamentul European ce vor avea loc în luna mai a acestui an.
Primii 10 candidaţi din lista propusă de ALDE pentru alegerile europene, în ordinea în care se vor regăsi pe liste, sunt următorii:
1. Doamna Norica Nicolai, parlamentar european din partea ALDE;
2. Domnul Daniel Barbu, profesor universitar doctor, fost preşedinte al Autorităţii Electorale Permanente şi fost ministru al Culturii;
3. Doamna Renate Weber, parlamentar european din partea ALDE;
4. Domnul Ovidiu Silaghi, fost ministru al Transporturilor şi fost parlamentar european;
5. Domnul Varujan Vosganian, vicepreşedinte ALDE, deputat şi fost ministru;
6. Domnul Andrei Gerea, vicepreşedinte ALDE, chestorul Camerei Deputaţilor şi fost ministru al Energiei;
7. Domnul Radu Silaghi Dumitrescu, conferenţiar universitar doctor la Universitatea Babeş-Bolyai din Cluj;
8. Domnul deputat Eusebiu Pistru, preşedintele organizaţiei ALDE Arad;
9. Domnul Horia Victor Toma, fost parlamentar şi fost primar al municipiului Ploieşti;
10. Domnul Tudor – Tim Ionescu, vicepreşedinte al organizaţiei de tineret a ALDE, consilier general al Municipiului Bucureşti.
Până la locul 33 se regăsesc preşedinţi de filiale judeţene şi reprezentanţi ai organizaţiilor ALDE. În cadrul listei, există o repartiţie echilibrată între regiunile geografice, în aşa fel încât toţi alegătorii ALDE să aibă convingerea că votează o listă care le va reprezenta interesele în viitorul Parlament European.
În ceea ce priveşte criteriile care au stat la baza stabilirii listei de candidaţi, acestea au fost: expertiza pe un domeniu/CV profesional; experienţa politică/CV politic; proiectul politic propus pentru Parlamentul European în legislatura 2019-2024; cunoaşterea unei limbi străine de circulaţie internaţională (engleză, franceză, germană etc.); abilităţi de comunicare şi negociere; meritul organizaţional/rezultatele alegerilor locale şi parlamentare din anul 2016; candidaturi asumate la alegerile locale şi parlamentare din anul 2016; notorietate/încredere (sondaj); experienţă în relaţiile internaţionale; reprezentarea regiunilor.
Departamentul de comunicare ALDE",https://www.notabn.ro/alde-si-a-stabilit-lista-candidatilor-pentru-parlamentul-european/,2020-03-06,About The Author
1143,1143,notabn.ro,S-a realizat prima reconstrucție artroscopică a ligamentului încrucișat anterior la Spitalul Județean Bistrița-Năsăud,"Echipa operatorie a secției de Ortopedie-traumatologie din cadrul Spitalului Județean de Urgență Bistrița, condusă de dr. Bogdan Bumbu, a realizat prima reconstrucție artroscopică a ligamentului încrucișat anterior.
,,Investițiile în sănătate realizate de Guvernul României prin Ministerul Sănătății și Consiliul Județean Bistrița-Năsăud, au făcut posibilă o noua premieră medicală pentru județul nostru”, spune directorul Spitalului Județean Bistrița-Năsăud.",https://www.notabn.ro/s-realizat-prima-reconstructie-artroscopica-ligamentului-incrucisat-anterior-la-spitalul-judetean-bistrita-nasaud/,2020-03-06,About The Author
1144,1144,notabn.ro,Derizoriul,"Autor: Ciprian Mihali
Dacă există o fatalitate care amenință această țară, nu este nici criza financiară, nici dictatura, nici exilul. Fatalitatea românească este căderea în derizoriu. Grație ei, toate celelalte sunt suportabile. Tot ce e înălțător sau tragic se încheie într-un banc. Tot ce e trist este abil convertit într-o glumă (proastă).
Derizoriul e dincoace de râs, dincoace de umor, dincoace de ironie. Derizoriul e râsul forțat, tras în jos, este umorul diluat și ironia neinspirată. Dar mai presus de toate, derizoriul este efectul impulsului de a râde de orice, de a stoarce ultima picătură de umor din situații lipsite de umor, de a crede că ești capabil de ironie cu orice preț, chiar cu prețul propriului ridicol.
Râsul e provocat, printre altele, de o situație nouă, neașteptată: bunăoară, atunci când vedem o persoană cazând cu nasul în tortul aniversar într-un moment solemn, izbucnim în râs. Dar dacă scena se repetă de zeci sau sute de ori, derizoriul ne taie pofta de râs așa cum ne taie margarina din tort pofta de a-l gusta. Derizoriul nu mai provoacă râsul, el este chiar opusul râsului. După 1000 de pretinse glume despre orice, acel ceva însuși devine derizoriu – neînsemnat, corodat până la descompunere – asemeni propriei noastre participări la colecția de glume.
Căderea în derizoriu se petrece atunci când cel mai mărunt și stupid fapt divers este înălțat cu forța pe culmile unui mare eveniment și scăpat de acolo (așa cum scapi un pahar din mână) în uitarea zilei de mâine. Iar accesul generalizat la spațiile de socializare virtuală a condus la o ofensivă nemaivăzută a derizoriului. Strategii spectacolului politico-mediatic orchestrat de putere au înțeles repede că nimic nu-i unește mai temeinic pe oameni decât plăcerea cronofagă de a lua totul în derâdere. Au intuit această forță corozivă a mașinăriei de fabricat derizoriu și o alimentează în fiecare zi cu material din abundență.
Mai întâi, pentru că în felul acesta ocupă o galerie înfometată de umorul prost (în argou i-am spune „miștocăreală”) și dovedind o capacitate infinită de a-și cheltui resursele de creativitate și imaginație în mod derizoriu, pe nimicuri.
Apoi, pentru că în felul acesta reușesc să strecoare subiectele grave și deciziile distrugătoare, care ar trebui să provoace furie și revoltă, printre cele superflue, amestecându-le astfel în malaxorul comunicării instantanee, amnezice și derizorii.
Căci, dacă e să dăm exemplul zilei de azi, ceea ce ne aruncă în această lipsă de valoare și de însemnătate nu este faptul că o întâmplare stupidă durează doar 5 secunde, ci că în fiecare zi, fără excepție, căutăm cu disperare aceste 5 secunde în care să părem inteligenți, plini de umor, capabili de ironie și de înțelesuri superioare. În fiecare zi, încercând să ne cățărăm pe crestele excepționalului, nu facem decât să adâncim gropile din drumul prost asfaltat al banalității.
Dacă sentimentul nedreptății ar fi atât de puternic la români cum este înclinația spre a arunca totul în derizoriu, am fi cel mai drept popor din lume. Dar, tocmai, dacă îngăduința față de nedreptate, corupție, furt sau minciună este atât de ridicată, asta se întâmplă și pentru că pe toate acestea le putem trata cu nesfârșită superficialitate, pentru că hoția e mai ușor de tratat cu glume proaste decât cu intransigență morală sau legală. Pentru că ne simțim mai bine în aerul călduț pe care îl împărțim cu cei de care râdem până nu mai avem de ce râde (alde Grapini, Dăncilă, Daea), decât în aerul rarefiat al literei legii și al normei morale în care nu e loc de vecinătăți cu astfel de personaje și, mai ales, cu personajele periculoase pe care acești comici lipsiți de umor le acoperă ca niște fumigene ce sunt.
Dar, nu-i așa, nu trebuie să luăm totul în tragic. Cât mai putem râde nu poate fi chiar așa de rău… Sau poate?",https://www.notabn.ro/derizoriul/,2020-03-06,About The Author
1145,1145,notabn.ro,Prinţul Charles a împlinit 71 de ani. Imagini de arhivă cu moştenitorul tronului,"Prințul Charles împlinește a împlinit 71 de ani. El este fiul reginei Elisabeta a II-a a Regatului Unit și al soțului ei, Prințul Philip, Duce de Edinburgh. Este de asemenea Duce de Cornwall și Duce de Rothesay, titluri purtate în mod tradițional de moștenitorul tronului Angliei, respectiv al Scoției. Prințul Charles este moștenitorul care a purtat cel mai mult timp acest titlu în întreaga istorie a Marii Britanii.
Fiind fiul unei fiice de suveran, în mod normal Charles nu ar fi avut dreptul la titlul de Prinț, ci ar fi moștenit titlul secundar al tatălui său, Conte de Merioneth. Totuși, la 22 octombrie 1948, George al VI-lea a emis un act prin care toți copiii Prințesei Elisabeta și ai Ducelui de Edinburgh primeau statutul de prinț regal.
Conform obiceiului regal, a fost numită o guvernantă, Catherine Peebles, care s-a ocupat de educația lui între vârsta de cinci și opt ani. Palatul Buckingham a anunțat în 1955 că Charles va merge la școală, în loc să ia lecții particulare cu un tutore. A fost primul prinț moștenitor britanic educat astfel.
După terminarea facultății, Charles s-a înrolat în armata britanică. În martie 1971, a început să se antreneze în cadrul forțelor aeriene, pentru a deveni pilot. În septembrie 1971 și-a început cariera în Marina Regală, unde a rămas până în 1976. A fost de asemenea și pilot de elicopter.
În tinerețe Charles a avut legături cu numeroase femei. Printre prietenele lui Charles s-au numărat: Georgiana Russell (fiica ambasadorului britanic în Spania), Lady Jane Wellesley, Davina Sheffield, Lady Sarah Spencer (sora mai mare a Dianei Spencer), Prințesa Marie-Astrid de Luxemburg și Camilla Shand, care mai târziu i-a devenit a doua soție.
Deși Charles a cunoscut-o pe Lady Diana Spencer în 1977 – pe când era prieten cu sora ei mai mare, Sarah – idila lor nu a început decât în 1980. Curând după aceea, potrivit biografului lui Charles, Jonathan Dimbleby, fără să simtă o mare pasiune pentru Diana, Charles a început să se gândească serios să o ia de soție.
Cuplul a divorțat în 1996, după ce Diana l-a acuzat public pe Charles de o aventură cu Camilla Parker Bowles. Diana a murit într-un accident de mașină în 1997. În 2005 Prințul s-a căsătorit cu Camilla, care a primit titlul de Ducesă de Cornwall.
Charles a fost primul tată din familia regală prezent la nașterea copiilor săi.
Chiar dacă nu toată lumea îl simpatizează, mulţi sunt de acord că înţelepciunea, umorul şi preocuparea pentru ecologie îi vor aduce sprijinul public de care are nevoie. Fiul cel mare al Reginei are o slăbiciune pentru ţara noastră: este un mare admirator al Transilvaniei, unde deţine câteva proprietăţi şi găseşte timp să le viziteze, cel puţin o dată pe an.",https://www.notabn.ro/printul-charles-a-implinit-71-de-ani-imagini-de-arhiva-cu-mostenitorul-tronului/,2020-03-06,About The Author
1146,1146,notabn.ro,Dacian Cioloș despre ordonanța care se vrea înălbitor pentru infractorii politici: „Ar fi ultimul act de guvernare al acestei coaliții“,"Dragnea presează pentru OUG pe amnistie și grațiere după ce, în februarie 2017, a încercat să-l convingă pe fostul premier Sorin Grindeanu să o adopte. Dragnea a revenit la soluția OUG după condamnarea sa de trei ani și jumătate la închisoare cu executare în dosarul angajărilor fictive și a dat semnale publice explicite în favoarea unei ordonanțe de urgență: „Pentru liderul PSD, avantajul unei OUG pe amnistie și grațiere este că nu mai trebuie să aștepte modificările la Codul Penal, nici dezincriminarea abuzului în serviciu. Dacă OUG privind amnistia și grațierea intră în vigoare fie și pentru o singură zi, încetează toate procesele și se clasează toate anchetele în curs care vizează infracțiunile iertate prin amnistiere. De altfel, potrivit informațiilor G4Media.ro, OUG-ul nu ar viza și Codul Penal“.
Dacian Cioloș, președintele fondator al Mișcării România Împreună, spune că „forțarea unei ordonanțe de amnistie și grațiere ar fi ultimul act al coaliției de guvernare“, cu referire la posibilitatea ca Guvernul să recurgă la OUG.
„Observ că preocuparea principală a celor care guvernează de aproape doi ani este cum să scape de dosarele penale mai repede în loc să se îngrijească, așa cum au promis, de bunăstarea populației, de economie, de infrastructură rutieră, de spitale sau educație. Ar fi bine ca domnul Dragnea și doamna Dăncilă să se gândească serios la toate consecințele care ar putea să urmeze după introducerea în guvern a unei ordonanțe de urgență care să albească dosarele penale și sentințele politicienilor. După ultima încercare de acest fel, am avut proteste cu sute de mii de cetățeni în stradă și o tensiune socială imensă. Forțarea unei ordonanțe de amnistie și grațiere va fi probabil ultimul act al unei coaliții care nu doar că și-a ratat programul de guvernare, dar a guvernat haotic și în niciun caz pentru cei pe care i-a ademenit la vot cu promisiuni deșarte. Or, nu pentru acest lucru au fost votați, ci pentru că oamenii le-au dat credit așteptând un trai mai bun“, susține Dacian Cioloș.",https://www.notabn.ro/dacian-ciolos-despre-ordonanta-care-se-vrea-inalbitor-pentru-infractorii-politici-ar-fi-ultimul-act-de-guvernare-al-acestei-coalitii/,2020-03-06,About The Author
1147,1147,notabn.ro,"Primar PSD: ,,În România au mai rămas doar bătrânii, bețivii și puturoșii""","Primarul Voicu a făcut această declarație în contextul în care marți, la Consiliul Județean Argeș, edilii din județul Argeș au avut o întâlnire cu Natalia Intotero, ministrul pentru Românii de Pretutindeni, scrie ziarul local bitpress.ro.
Dumitru Voicu este primar la Miceşti din 1992. În mai 2015, primarul de la Miceşti a băgat în spital un poliţist local. Primarul a dat cu maşina peste agentul Poliţiei Locale Piteşti, când acesta i-a arătat că a intrat pe interzis. În urma impactului, agentul Cristian Bădiţă s-a ales cu piciorul rupt, scrie ziarul Adevărul.
FIICA PRIMARULUI A FOST CONCEDIATĂ DE DEPUTATUL MITRALIERĂ DUPĂ CE A POSTAT POZE TOPLESS PE FACEBOOK
În aprilie 2016, şi fata primarului Dumitru Voicu a fost implicată într-un scandal. Roxana Voicu (foto sus) era consilier la cabinetul deputatului PSD Cătălin Rădulescu de câteva săptămâni şi a fost concediată după ce a postat pe contul său de Facebook mai multe poze topless de la mare.
La întâlnirea ministrului Intotero cu primarii din Argeş, o reacţie dură a avut şi primarul independent Virgil Baciu, din comuna Corbi: „Anul trecut, Ministerul pentru Românii de Pretutindeni avea un buget de 8 milioane de lei. Ce să faci cu 8 milioane de lei, când jumătate din buget înseamnă cheluieli de întreţinere? În tot acest timp, bugetul pentru minorităţi este de 100 de milioane de lei. Este inadmisibil! Cele două bugete ar trebui să fie cel puţin egale! Vă spun sincer că mă sperie exodul şi modul în care se simt cei plecaţi la muncă, în străinătate, adică părăsiţi, abandonaţi de statul român”.",https://www.notabn.ro/primar-psd-in-romania-au-mai-ramas-doar-batranii-betivii-si-puturosii/,2020-03-06,About The Author
1148,1148,notabn.ro,"Avion al Forțelor Aeriene Americane, prăbușit în Afganistan. Talibanii susțin că l-ar fi doborât","Un avion militar ce aparține Forțelor Aeriene Americane (US Air Force) s-a prăbușit luni în estul Afganistanului, într-o regiune aflată sub controlul talibanilor. Inițial s-a crezut că ar fi vorba de un avion afgan de pasageri al companiei Ariana Afghan Airlines, dar oficialii acesteia au declarat că toate aeronavele care au efectuat zboruri în ziua de luni au aterizat în siguranță.
Marți, 27 ianuarie 2020, la o zi după incidentul aviatic, un oficial american a recunoscut că aeronava aparține Forțelor Aeriene ale SUA, era un avion de mici dimensiuni și la bordul acestuia se aflau mai puțin de cinci persoane, susține Fox News, preluat de digi24.ro. Potrivit acelorași surse, epava avionului arată că ar fi vorba de un Bombardier E-11A.
În timp ce Pentagonul a refuzat să comenteze știrile apărute în mass-media occidentale, talibanii au declarat, încă de luni, că au doborât un avion al inamicilor americani. Însă, oficialul SUA a declarat, pentru sursa menționată, că nu există dovezi că ceea ce susțin liderii talibanilor ar fi adevărat și că rănâne să fie stabilită cauza prăbușirii aparatului de zbor. Rămâne de aflat, în următoarele zile, cine are dreptate, oficialul american sau talibanii.
Sursă foto: digi24.ro.",https://www.notabn.ro/avion-al-fortelor-aeriene-americane-prabusit-in-afganistan-talibanii-sustin-ca-l-ar-fi-doborat/,2020-03-06,About The Author
1149,1149,notabn.ro,20 iulie - Ziua Mondială a Șahului,"în 1966 Federația Internațională a Jocului de Șah (FIDE), la propunerea UNESCO, a instituit ziua de 20 iulie drept Ziua Mondială a Șahului.
Şahul a apărut în India antică, apoi s-a răspândit, destul de repede, în toată Asia centrală și de răsărit, iar la sfârșitul secolului al V-lea a pătruns în Iran cucerind apoi lumea întreagă.
Regulile jocului de șah au fost create, în cea mai mare parte, în epoca Renașterii (secolele al XV-lea și al XVI-lea) şi cele după care jucăm azi, urmare a unei unificări din 1854.
Primul congres al FIDE a avut loc, în 1914, la Paris, printre delegați aflându-se și tânărul locotenent român Ion Gudju, declarat, în anul 1954, „decan fondator” al FIDE.
În țara noastră, Federația Română de Șah (FRS) s-a înființat în 1915, primul președinte fiind scriitorul Mihail Sadoveanu, Campionatul Național de Șah debutând în anul 1926, la Sibiu.",https://www.notabn.ro/20-iulie-ziua-mondiala-sahului/,2020-03-06,About The Author
1150,1150,notabn.ro,"Interviurile Nota BN. Părintele protopop Alexandru Vidican despre Sărbătoarea de Paști, tineri, smerenie și rolul social al bisericii creștine. FOTO și VIDEO","Cu doar câteva zile înaintea Sfintei Sărbători a Paștelui, echipa publicației noastre a realizat un interviu cu Părintele protopop Alexandru Vidican.
M.S. Bună ziua doamnelor și domnilor! Ne aflăm la un nou interviu Nota BN, de această dată cu Părintele protopop Alexandru Vitican. Bună ziua, Părinte, mulțumim că ați acceptat invitația noastră.
A.V. Bună ziua!
M.S. Ne aflăm preajma celei mai înseamnate sărbători creștine. Cum sunteți în acest an? Este prezentă lumea la biserică mai mult decât în alte perioade ale anului?
A.V. Creștinii se pregătesc de marea sărbătoare încă din urmă cu 6 săptămâni când încep să urce drumul Golgotei spre învierea Mântuitorului. În această perioadă sunt îndemnați să se spovedească, să se împărtășească, să se împace cu Dumnezeu, pentru a fi cu adevărat liberi. Suntem cu adevărat liberi atunci când suntem împăcați cu Dumnezeu, cu unii și cu altii, de aceea pregătirea, în special pentru bucuria învierii începe mult mai înainte decât cu o zi sau două înainte de Paște. Ne aflăm în Săptămâna Mare, iar creștinii au parcurs drumul postului mare cu micile sacrificii care cât au putut, fiecare cum a reușit cu postul ochilor, al sufletului, al mâinilor și al picioarelor. S-au spovedit până acum foarte mulți oameni și spre surprinderea noastră foarte mulți tineri. Au venit în special copii de școală, în special prin grija dascălilor, nu neaparat doar cei de Religie, dar și a dăscălilor buni care i-au adus pe copii la școlă învățându-i pe copii că venind la biserică devii un om mai bun și un cetățean mai bun.
M.S. Părinte, considerați că rolul bisericii a rămas unul activ pentru că noi muritorii de rând, cum se spune, observăm că da! Ca și reprezentant al bisericii dumneavoastră ce spuneți?
A.V. Biserica este formată nu numai din creier, ci și din credincioși așa că și noi și dumneavoastră suntem biserica. Noi care venim în fața altarului și îndemnăm din cuvintele Mântuitorului, și credincioșii trebuie doar să își deschidă sufletul pentru a primi învățătura de credință. Toți avem o îndatorire, noi de a îndemna și de a fi exemplu pentru credincioși, iar ei de a urma turma Domnului și atunci se poate spune că biserica își îndeplinește rolul, cel care este pregătit prima dată de mamă, de părinții de acasă, îl continuă școala cu dascăli buni și credincioși, iar apoi îl menține biserica așa cum se menține o flacără vie. Fără perceptele morale orice societate se duce de râpă. În vremea asta tehnologică în care avem impresia că am făcut într-adevăr un progres extraordinar, dar dacă rămânem doar pe butoanele calculatorului nu este suficient. Nu este suficient să ne îmbogățim doar cunoștințele tehnice și să sărăcim sufletul de morala creștină care a fost întotdeauna ca un aluat de pâine care a dospit în sânul acestui neam românesc de când s-a născut ca popor.
M.S. Ce îi îndemnați pe tineri să facă? În momentul de față tinerii au acces la toate informațiile și oarecum viitorul lor este influențat de asta. Ce le recomandați?
A.V. Să facă ceea ce le spune inima și mintea, dar după ce au facut-o să aibă mulțumirea că au făcut ceea ce trebuia să facă pentru că dacă au făcut doar ceea ce le-a dictat mintea s-ar putea să vedem tot mai mulți părinții plângând din cauza faptului că copiii lor s-au îndepărtat de bunele moravuri. Când erau mici își spuneau rugăciunile mergeau la biserică, dar crescând s-au înstrăinat cu totul. Dar, iată că atât părinții vor plânge, și tinerii nu vor culege mulțumirea sufletească și vor sărăcii societate românească.
M.S. Părinte, considerați că biserica își poate extinde activitea? Își poate asuma și rolul de factor activ în societate?
A.V. A fost întotdeauna eclipsată doar de perioada comunistă, și spun întotdeauna pentru că prin biserică s-au înființat primele orfelinate. În sec. IV, Sfântul Vasile Cel Mare a făcut primele orfelinate în care a adunat și bătrânii singuri, copiii și săracii, de aceea ele sunt numite și vasiliane. Asta s-a întâmplat, dacă facem referire la poporul român, până în vreme lui Cuza când acesta a intervenit și a făcut el înstituțiile de ocrotire socială. După 1989 biserica și-a regăsit dimensiunea socială astfel încât astăzi putem spune că în deplină libertate biserica este prezentă în școală, în armată, în penitenciare și toate celelalte instituții sociale. La ora actuală protopopiatul Bistrița are 3 cămine pentru persoane vârstnice, la Cușma, Târlișua și Maieru. La nivel de episcopie a Vadului, Feleacului și Clujului de care aparținem prin inițiativa preaînaltului mitropolit Andrei avem peste 50 de astfel de instituții sociale în care primează dragostea pentru aproapele nostru. Până nu de mult ne foloseam de acel citat biblic, desigur din smerenie ,,Să nu știe stânga ce face dreapta”. A venit vremea să spunem și să arătăm ce face biserica. Este ca și un clopot, ca și un ecou pentru tine căruia trebuie să-i răspunzi și de a răspunde acestor chemări de ajutor pentru semenii noștri. În Vechiul Testament erau nenumărate porunci, peste 600, pentru că vine Mântuitorul și schimbă mentalitate poporului evreu și condensează poruncile în 10 iar cele 10 în 2 porunci și cele 2 porunci în 1. Iar la întrebarea – Care este cea mai mare poruncă din lege?- ,,Să iubești pe Domnul Dumnezeul tău din toată inima ta și pe proapele tău ca pe tine însuți” ori biserica asta face, iubește pe semenii săi, pe omul aflat în nevoie într-un fel sau altul, îl ia îl protejează, se roagă pentru el și face ceea ce poate să facă. De aceea, biserica are un rol atât filantropic, cât și social mai ales după libertatea anilor `90.
M.S. Părinte, observăm cu toții că în municipiul nostru se construiesc în continuu biserici. Sunt ele multe, puține din punctul dumneavoastră de vedere? Ar mai trebui construite?
A.V. Nu cred că ar mai trebui construite însă toate cele 4 bisercii aflate în șantier au fost ridicate la solicitarea credincioșilor, deci spun în deplină libertate că în acest moment avem peste 14 biserici în Bistrița comparativ cu anul 1989 când existau doar 2 biserici. La solicitarea credincioșilor ultima parohie înființaă este cea dintre linia de cale ferată și Drumul Cetății și poată hramul sfântului Pahonie de la Clevie. Nu construim bisercii de dragul de a le vedea goale și neterminate, ci pentru că credincioșii să fie acolo. Credincioșii solicită și preasfințitul răspunde acestor chemări. Sigur, eforturile sunt mari dar orice început are și finalitate.
M.S. Părinte protopop, ce proiecte are protopopiatul pe care îl conduceți?
A.V. În primul rând vrem să intensificăm activitățile cu tinerii pentru că în viziunea noastră și a părinților tinerii sunt extrem de valoroși pentru că pe mâinile lor vor sta crucile responsabilitățiilor. Avem Asociația Tinerilor Ortodocși și avem un inspector care se ocupă cu activitatea tinerilor așa cum avem un centru pentru tabere creștine. Cel mai important centru de acest tip, la nivel local este cel de la Sîngeorz-Băi unde nu numai că se roagă dar fac și sport sau diverse îndeletniciri care se pretează unui tânăr care trebuie să crească frumos. Înaltpreasfințitul Mitropolit Andrei are o carte cu un titlu sugestiv ,,Mai putem trăi frumos?” iar noi spunem că DA. Îmi aduc aminte că în urmă cu ceva timp era adusă o acuză la adresa internetului pentru că tinerii aveau acces la ceea ce nu aveam noi ca și părinți pentru a-ți otrăvii sufletul, la întrebarea ,,-Este internetul bun sau rău?”- Înaltpreasfințitul Bartolomeu, fie-i veșnică pomenirea, spunea:,, -Internetul este bun, comanda este în mâinile noastre.”
M.S. Discutând de aceste activități, considerați că biserica are nevoie de reforme și de o adaptare la dinamica vieții sociale și culturale?
A.V. Biserica se adaptează din mers, este adevărat că mai sunt acuze că slujbele noastre sun cam lungi, dar biserica a păstrat, chiar dacă este conservatoare, a păstrat tradiția din primele veacuri creștine, Sfânta Liturghie și toate celelate. Se mai poate ajusta pe alocuri pentru a nu plictisi, pentru a nu abuza de răbdarea credincioșilor, dar slujbele pentru cununie, botez rămân în centrul acestor slujbe în care esența este aceeași. La întrebarea adresată de către cineva părintelui Teofil de la mânăstirea Sîmbăta, Dumnezeu să-l odihnească pentru că este plecat spre cele veșnice, era nevăzător din naștere, întrebări legate de faptul că sunt prea lungi slujbele ortodoxe el raspundea în felul următor: ,,- Dragă nu sunt lungi, răbdarea ta e scurtă .”
M.S. Părinte, ne aflăm doar cu câteva zile înainte de Sărbătorile Pascale, ne puteți transmite un mesaj atât nouă, cât și cititorilor publicației noastre în prag de mare sărbătoare?
A.V. Să ne bucurăm cu toții de acest Mare Praznic și așa cum spune un cântec religios pe care noi îl cântăm la slujbele din această săptămână, să ne iubim frații chiar și pe cei care ne urăsc pentru că: ,,Hristos a Înviat din morți cu moartea pe moarte călcând și celor din morminte viață dăruindu-le”. Acesta este imnul bucuriei și piatra birunței asupra morții. Mormântul gol de pe Golgota este un răspuns la ceea ce se întâmplă cu noi când plecăm din această lume. Iată ce se întâmplă, dacă Hristos a înviat din morți înseamnă că și moșii și strămoșii noștri vor învia. Cel mai mare câștig pe care ni l-a adus Isus Hristos nu a fost neapărat prin moartea sa, ci mai degrabă prin învierea sa din morți și să spunem tuturor să fie pe masa sufletului numai veselie și bucurie duhovnicească.
M.S. Părinte protopop vă mulțumim pentru aceste cuvinte frumoase și pentru că ați acceptat invitația de a participa la acest interviu. Vă dorim atât dumneavoastră, cât și familiei și enoriașilor dumneavoastră Sărbători Pascale fericite, iar cititorilor noștri le dorim Paște Fericit și ne vom revedea, cu siguranță la o nouă ediție a interviurilor Nota BN.
Interviu realizat de: Mihai Sărmășan
Imagine şi fotografii: Maria Onofrei
Transcriere text-video: Amalia Pop",https://www.notabn.ro/interviurile-nota-bn-parintele-proptopop-alexandru-vidican-despre-sarbatoarea-de-paste-tineri-smerenie-si-rolul-social-al-bisericii-crestine-foto-si-video/,2020-03-06,About The Author
1151,1151,notabn.ro,Mari scriitori români. Nicolae Labiș,"Nicolae Labiș s-a născut la 2 decembrie 1935, în Poiana Mărului, comuna Mălini, județul Baia, în prezent județul Suceava şi a decedat la 22 decembrie 1956, București.
A fost un poet român. Criticul Eugen Simion l-a supranumit „buzduganul unei generații”.
A fost fiul învățătorilor Eugen și Ana-Profira, iar școala primară o începe în satul natal în clasa mamei sale. În timpul celui de-al Doilea Război Mondial tatăl pleacă pe front, iar familia se refugiază în comuna Mihăești, satul Văcarea, lângă Câmpulung-Muscel. În mai 1945, familia se întoarce în Moldova și se stabilește la Mălini.
A urmat Liceul „Nicu Gane” din Fălticeni între anii 1947 – 1951, perioadă în care scrie versuri, iar la sfârșitul lui 1950, participă la o consfătuire a tinerilor scriitori din Moldova, în calitate de secretar al cenaclului literar din Fălticeni, care are loc la Iași, unde se remarcă după ce recită poezia Fii dârz și luptă, Nicolae!, poezie care-i va fi publicată în Iașul nou și în ziarul Lupta poporului din Suceava.
În mai 1951 a obținut premiul întâi, la Olimpiada națională de limba română care a avut loc la București, iar cu această ocazie câștigă admirația redactorilor revistei Viața Românească, care-i publică poezia Gazeta de stradă.
În ianuarie 1952, la inițiativa lui Constantin Ciopraga, Labiș a fost transferat la Liceul „Mihail Sadoveanu” din Iași, unde a devenit conducătorul cenaclului literar.
La data de 15 septembrie 1952, Labiș a început să urmeze cursurile de la Școala de Literatură și Critică Literară „Mihai Eminescu” din București, unde i-a avut ca profesori pe Mihail Sadoveanu, Tudor Vianu și Camil Petrescu, iar printre colegi pe Florin Mugur, Lucian Raicu, Ion Gheorghe, Doina Sălăjan și Gheorghe Tomozei. Aici s-a impus, grație înzestrării sale poetice și intelectuale excepționale, ca lider de opinie.
Deși a îmbrățișat, la început, ideile regimului comunist de guvernământ, cântându-i laude într-un număr de poezii, devenind o stea în cadrul partidului, în februarie 1953, departamentul său a purtat discuții cu privire la presupusele lui „abateri de la moralitatea școlii și disciplină”. În primăvara anului 1954, în cadrul Uniunii Tineretului Muncitor (UTM) au avut loc de asemenea discuții despre comportamentul său și s-a decis expulzarea sa din rândurile organizației. Cu toate acestea, pedeapsa nu a fost confirmată de organele superioare.
La absolvire a fost angajat de către revista Contemporanul, apoi de Gazeta literară.
Începând din toamna lui 1955 urmează cursurile Facultății de Filologie a Universității din București, însă renunță după doar un semestru. Poemul său, Moartea Căprioarei, apare în Viața Românească în acest an.
În anul 1956 participă la o conferință pe țară a tinerilor scriitori, publică două volume, Puiul de cerb și Primele iubiri, și pregătește pentru tipar cel de-al treilea volum, Lupta cu inerția, care-i va fi publicat postum în anul 1958.
În noaptea de 9 spre 10 decembrie 1956, la scurt timp după aniversarea împlinirii a 21 de ani, Labiș, care petrecuse câteva ore în compania unor cunoștințe și consumând țuică la Casa Capșa și apoi la restaurantul Victoria, a fost victima unui grav accident de tramvai.
După ce i-a fost refuzată internarea la spitatele Colțea și Central, spre zorii zilei de 10 decembrie a fost internat la Spitalul de Urgență.
În ciuda eforturilor medicilor și o mobilizare spirituală a colegilor săi scriitori, cunoștințe și prieteni, starea lui s-a înrăutățit inexorabil, iar la 22 decembrie 1956, la ora 2 dimineața, a decedat.
Dr. Firică, medicul care s-a ocupat de cazul lui Labiș, a declarat: Mi-a revenit trista sarcină să constat, încă de la primul examen, că accidentatul nu avea nici o șansă: măduva era complet secționată. Tot ce puteam face era să-i prelungim viața cu câteva zile.
Trupul neînsuflețit a fost depus pentru ultimile omagii la Casa Scriitorilor. A fost înmormântat la cimitirul Bellu.
Controversele referitoare la un eventual asasinat au apărut în urma mărturiilor a celor declarate de Nicolae Labiș pe patul de spital apropiaților și a faptului că poetul era urmărit de Securitate. Scriitorul Cezar Ivănescu, în cartea sa scrisă în colaborare cu Stela Covaci, Timpul asasinilor. Documente și mărturii despre viața, moartea și transfigurarea lui Nicolae Labiș, susține că Labiș i-a povestit pe patul de moarte Mioarei Cremene că s-a dus să ia tramvaiul de la 2.40 noaptea de la stația Colțea, stație în care-și dăduse întâlnire cu Maria Polivoi, dansatoare, care voia să-l ia la ea acasă.
Securistul care-l urmărea pe Labiș s-a urcat în remorca tramvaiului în care urma să se urce și poetul, dar cum poetul era băut și se clătina, părea indecis, iar agentul de securitate a avut senzația că Labiș nu se va urca în acel tramvai și, deoarece nu voia să-l scape de sub observație a sărit prin ușa din față și, în săritură, l-a izbit pe Labiș și l-a băgat sub tramvai, Conform aceleași mărturii, a Mioarei Cremene, Labiș a fost vizitat la spital de către agentul de securitate și i-a solicitat să semneze o declarație prin care poetul renunța la orice pretenție materială în urma accidentului.
Gheorghe Tomozei a scris, după anul 1989: Labiș este primul poet român disident… El a anunțat o pauză feroce între poezie și ideologia zilei. Mai mult decât sigur, închisoarea nu era prea departe pentru el.",https://www.notabn.ro/mari-scriitori-romani-nicolae-labis/,2020-03-06,About The Author
1152,1152,notabn.ro,Simona Halep se califică fără probleme în sferurile de finală de la Doha,"de Mihai Sărmășan
Jucătoarea română de tenis Simona Halep s-a calificat, miercuri, în sferturile de finală ale turneului WTA de la Doha (Qatar), dotat cu premii totale de 916.131 dolari, după 6-2, 6-3 cu ucraineanca Lesia Ţurenko, victorie în urma căreia va urca pe locul al doilea în ierarhia mondială.
Halep, numărul trei mondial, s-a impus fără probleme, într-o oră şi 19 minute în faţa unei adversare (29 ani, 24 WTA) în faţa căreia a ajuns la şase victorii în tot atâtea confruntări.
Halep şi-a asigurat un cec de 24.360 dolari şi 100 de puncte WTA, iar în sferturi o va întâlni pe germanca Julia Goerges (30 ani), numărul 16 mondial, care a trecut de americanca Alison Riske cu 6-1, 6-7 (5), 6-4. Halep are 2-1 în meciurile directe cu Goerges, pe care a învins-o în 2014 la Madrid, cu 6-2, 6-0 în primul tur, şi în 2016 la Miami, în turul al treilea, cu 6-4, 6-1. Goerges a câştigat în 2009 în calificările turneului de la Paris, cu 6-4, 2-6, 6-3.",https://www.notabn.ro/simona-halep-se-califica-fara-probleme-in-sferurile-de-finala-de-la-doha/,2020-03-06,About The Author
1153,1153,notabn.ro,Dacian Cioloş: Evoluţia unităţii dintre PLUS şi USR sperăm să ducă la o fuziune,"Preşedintele PLUS, Dacian Cioloş, a susţinut o conferinţă de presă la finalul Consiliului Naţional al PLUS, care a avut loc la Cluj-Napoca. El a precizat că toate curentele din PLUS şi USR trebuie adunate într-un singur proiect, iar fuziunea dintre cele două formaţiuni va trebui să fie un proces natural, ca o consecinţă a întregii evoluţii a celor două formaţiuni.
Dacian Cioloş a propus Alianţei USR PLUS un calendar de acţiuni, care să cuprindă selecţia candidaţilor pentru alegerile locale şi formarea unui guvern din umbră.",https://www.notabn.ro/dacian-ciolos-evolutia-unitatii-dintre-plus-si-usr-speram-sa-duca-la-o-fuziune/,2020-03-06,About The Author
1154,1154,notabn.ro,"Încă o lovitură de la Curtea Constituțională pentru Liviu Dragnea: Dezbaterea Codului penal, amânată cu o lună","Curtea Constituțională a amânat luni până pe 16 octombrie dezbaterile sesizărilor depuse împotriva modificărilor aduse Codului penal, au declarat surse din cadrul CCR. ”Judecătorul raportor nu a reușit să depună raportul și concluziile scrise. A motivat că nu a avut timpul necesar din cauza complexității speței”, au mai precizat sursele. Judecător raportor pentru Codul penal a fost desemnată fosta președintă a Înaltei Curți de Casație și Justiție, Livia Stanciu. Ea s-a făcut remarcată prin poziția intransigentă față de asaltul PSD-ALDE la legislația din domeniul justiției, exprimată în opiniile separate la deciziile privind legile Justiției și OUG 13. De altfel, Livia Stanciu a condus completul de 5 judecători de la Înalta Curte care l-a condamnat pe Liviu Dragnea în 2016 la 2 ani de închisoare cu suspendare în dosarul Referendumul.
După condamnarea, pe 21 iunie, la 3 ani și jumătate de închisoare cu executare, Dragnea a intenționat modificarea Codului penal prin ordonanță de urgență, dar partenerul său de coaliție, Călin Popescu Tăriceanu s-a opus. Din acest motiv, liderul PSD a accelerat adoptarea actului normativ în Parlament, unde a reușit să îl treacă în numai patru zile.
Termenul de 17 septembrie i-a dat practic toate planurile peste cap lui Liviu Dragnea, deoarece DNA a făcut recurs la sentința de 3 ani și jumătate de închisoare dată de Înalta Curte, cerând o pedeapsă mai mare, de 7 ani de închisoare. Mai mult, vineri completul de trei judecători de la Înalta Curte a motivat sentința prin care l-au condamnat pe Liviu Dragnea la 3 ani şi jumătate cu executare pentru instigare la abuz în serviciu, ceea ce înseamnă că din acest moment poate începe apelul în acest dosar la completul de cinci judecători.
Printre alte modificări aduse Codului penal, PSD a dezincriminat parțial abuzul în serviciu, tocmai infracțiunea pentru care Dragnea a fost condamnat în dosarul angajărilor fictive de la Protecția Copilului Teleorman.",https://www.notabn.ro/inca-o-lovitura-de-la-curtea-constitutionala-pentru-liviu-dragnea-dezbaterea-codului-penal-amanata-cu-o-luna/,2020-03-06,About The Author
1155,1155,notabn.ro,"El este jandarmul care a salvat o tânără mămică de la înec, în Arad: ""Să ne trăiești, Andrei! Pentru noi ești un erou!""","Momentul în care Andrei s-a dus să o viziteze la spital pe tânăra de 31 de ani a fost redat într-o postare devenită virală pe pagina oficială de Facebook a Ministerului Afacerilor Interne. În doar 30 de minute, postarea a strâns peste 10 000 de reacții.
„Sâmbătă de dimineață, Andrei a intrat în Spitalul Județean de Urgență Arad.
– Aș vrea să ajung la terapie intensivă. Îmi puteți spune unde este?
– Sigur. Luați liftul și mergeți la etajul 2.
În fața salonului erau zece persoane care așteptau. Andrei s-a apropiat de acestea.
– Bună dimineața! Nu vă supărați, vreau să vizitez și eu pe cineva. Cum se procedează?
O femeie mai în vârstă l-a privit atent, apoi s-a întors către cea de lângă și i-a spus ceva la ureche. Andrei nu a auzit decât – „El este!”, apoi femeia s-a ridicat emoționată în picioare.
– Dumneavoastră sunteți cel care a intrat în apă după fata mea!
– Eu sunt! Am venit să văd cum se simte.
– Domnule, nu am cuvinte să vă mulțumesc! Mi-am dorit foarte mult să vă cunosc. Și nu numai eu. Ei sunt bunicii, acolo sunt verișorii, iar el este prietenul fetei mele. Cu toții vă mulțumim din suflet pentru ce ați făcut. Fără dumneavostră fata mea n-ar mai fi fost…
Au venit cu toții în jurul lui Andrei să-i mulțumească.
– Știți, suntem oameni simpli, dar vrem să facem și noi ceva pentru dumneavoastră. Aveți nevoie de ceva?
– Și eu sunt tot un om simplu. Singurul lucru de care am nevoie este să știu că fata e bine. Atât!
Andrei are 32 de ani. De înotat, înoată ca toți oamenii, fără a avea pregătire de specialitate.
Însă, pe data de 28 noiembrie și-a riscat propria viață pentru a salva de la înec o tânără care încerca să se sinucidă.
Deși apa era extrem de rece și foarte adâncă, acesta și-a dat jos imediat echipamentul de protecție și s-a aruncat în râul Mureș.
După câteva minute a adus victima la mal, unde a fost preluată de colegii săi.
– Ești ok, Andrei?
– Îmi este foarte frig!
– Mergi la mașină, avem o pătură acolo! Vezi că am lasat căldura pornită.
– Aveți grijă de fată. Eu sunt în regulă, trăiesc… important e să trăiască și ea!
Deși a ajuns la spital având 35 de grade temperatura corpului, Andrei a întrebat tot timpul de starea de sănătate a celei salvate.
Nouă nu ne rămâne decât să spunem:
Să ne trăiești, Andrei! Pentru noi ești un EROU! Îți mulțumim!”",https://www.notabn.ro/el-este-jandarmul-care-a-salvat-o-tanara-mamica-de-la-inec-in-arad-sa-ne-traiesti-andrei-pentru-noi-esti-un-erou/,2020-03-06,About The Author
1156,1156,notabn.ro,Ludovic Orban: Singurul partid din România care contează în Europa este Partidul Național Liberal,"Cu cat PNL este mai puternic in Romania si in Europa, cu atat Romania este mai puternica in Europa. Cu atat interesele romanilor la nivel european sunt mai bine reprezentate. Din pacate pentru tara noastra, PSD si ALDE nu conteaza in familiiile lor politice, fiind considerate nefrecventabile de partenerii lor politici europeni. Ganditi-va ca PES l-a desemnat candidat la Presedintia Comisiei Europene pe Frans Timmermans, unul dintre cei mai mari critici ai guvernarii PSD- ALDE.
Congresul Partidului Popular European (PPE), cea mai puternica familie politica din Europa, a fost o ocazie foarte buna pentru delegatia PNL de a sustine interesele Romaniei in fata partenerilor din celalate tari europene. In doua zile de congres, in paralel cu dezbaterile din plen, am avut intalniri bilaterale cu presedintele si secretarul general PPE, cu 3 prim-ministri, cu 5 comisari europeni din domenii foarte importante pentru Romania ( agricultura, buget, digitalizare, relatii de vecinate ), cu presedinti de partide partenere ( dintre care unele vor castiga alegerile viitoare ), cu alti lideri europeni importanti.
Nu in ultimul rand, candidatul sustinut de PNL, Manfred Weber, un om foarte apropiat de PNL, a fost votat de Congres candidat oficial la Presedintia Comisiei Europene si, cel mai probabil, va conduce Comisia Europeana dupa alegerile din mai.",https://www.notabn.ro/ludovic-orban-singurul-partid-din-romania-care-conteaza-in-europa-este-partidul-national-liberal/,2020-03-06,About The Author
1157,1157,notabn.ro,"Dacian Cioloș: ""De doi ani, PSD și ALDE vor distrugerea sistemului de justiție și a ideii de dreptate""","Fostul premier, Dacian Cioloș, consideră că e momentul să se pună capăt ambiguităților din sistemul de justiție prin declanșarea unui referendum. Cioloș e de părere că PSD-ALDE vrea compromiterea candidaturii Laurei Codruța Liberi pentru poziția de Procuror-șef European de teamă că adevărul va ieși la suprafață și se va dovedi că România este condusă de un grup infracțional.
„De doi ani, PSD și ALDE conlucrează susținut cu un scop clar: distrugerea sistemului de justiție și a ideii de dreptate. Nu mai există niciun dubiu că asta face parte din planul coaliției aflate la guvernare, chiar dacă a mințit permanent că preocupările sale ar fi legate de economie și de bunăstarea noastră, a românilor. PSD și ALDE au blocat parchetele, au încercat pensionarea magistraților ca să scape de cei incomozi, au modificat codurile penale și au făcut presiuni inimaginabile într-un sistem democratic asupra oamenilor din justiție și a sistemului de justiție.
Ceea ce fac acum PSD și ALDE pentru a o discredita pe Laura Codruța Kovesi este un nou pas din planul lor mârșav. Teama că adevărul va ieși la iveală și că se va dovedi că România este condusă de un grup cu intenții și practici mafiote îi face să acționeze disperat.
A venit vremea să punem capăt ambiguităților și să întrebăm românii prin referendum în ce au încredere: în justiția apărată de Constituție sau în justiția politizată de către PSD-ALDE.
Poporul român își dorește bunăstare, siguranța zilei de mâine, nu distrugerea justiției. Sunt doi ani de când românii au decis să-și ia soarta în mâini. Ies în stradă pentru a apăra justiția de atacurile din ce în ce mai murdare venite din partea celor aflați la putere.
Ar trebui să înțelegem cu toții că una dintre piedicile uriașe în calea dezvoltării economice a acestei țări este corupția. Mecanismele și rețelele de interese născute între o parte importantă a clasei politice și afaceriștii asociați ei au deturnat sume uriașe care ar fi trebuit să ajungă la investițiile necesare dezvoltării și bunăstării societății românești.
Este momentul să clarificăm acest lucru și să arătăm PSD-ALDE că românii nu girează această uriașă înșelătorie. Este momentul ca președintele Iohannis să anunțe organizarea unui referendum privind independența justiției în România”, a precizat Dacian Cioloș pe pagina sa de socializare.",https://www.notabn.ro/dacian-ciolos-de-doi-ani-psd-si-alde-vor-distrugerea-sistemului-de-justitie-si-a-ideii-de-dreptate/,2020-03-06,About The Author
1158,1158,notabn.ro,Un medic care locuiește într-o garsonieră a construit un centru medical cu bani împrumutați,"Ionica Popescu a ridicat aproape de una singură primul centru medical de psihiatrie pentru copii din județul Vrancea.
Centru pentru sănătate mintală din Vrancea destinat copiilor și tinerilor a fost construit cu bani din veniturile psihologului care are o poveste de viață impresionantă. A fost abandonată de mamă, imediat ce a venit pe lume. Acum se bucură de cea mai importantă realizare a ei.
Ionica Popescu a rămas singură pe lume încă de la naștere. De mică a crescut printre străini și a început lupta de supraviețuire prin mai multe centre de plasament.
„Copilăria mea a fost o experienţă mai puţin plăcută, iar oamenii care m-au sprijinit mi-au creat un univers la care uneori mă raportez şi acum. Ulterior, am crescut într-un mediu mai puţin favorizant unui climat armonios”, spune Ionica, psiholog clinician specialist cu competențe de psiholog expert, conform libertatea.ro.
Asta a făcut-o puternică și a motivat-o să îi ajute și pe alții să înțeleagă că viața nu este doar despre lucruri bune.
A absolvit liceul la seral, a urmat cursurile Institutului de Psihologie Judiciară și a continuat să muncească la un leagăn de copii, la Protecția Copilului Focșani și a reușit să deschidă un cabinet privat de specialitate.
Muncea zilnic de dimineață până noaptea și strângea ban pe ban. Așa a reușit după 8 ani să pună temelia centrului de sănătate mintală.
Ca ea sunt mulți alți copii și cu toții au nevoie de o mână de ajutor.
Pentru asta, a deschis un centru medical de psihiatrie și expertiză psihologică în localitatea Vânători de lângă Focșani, proiectul fiind făcut cu bani privați.
„Investiția este integral contribuție proprie. Centrul are însă nevoie stringentă de aparatură medicală psihiatrică de specialitate și de găsirea unei forme de decontare a serviciilor prestate de centru pentru copiii din familii dezorganizate sau pentru cei institutionalizați”, spune psihologul, conform libertatea.ro.
Centrul funcționează sub îndrumarea Colegiului Medicilor din Vrancea și va ajuta la diagnosticarea, tratamentul dar și expertizarea judiciară a copiilor.
Ionica Popescu are 47 de ani, este căsătorită și are un băiețel. Este copilul care nu a beneficiat de familia naturală dar care și-a depășit limitele pentru a ajuta copii asemenea ei.
sursa: stiritvr.ro, libertatea.ro",https://www.notabn.ro/un-medic-care-locuieste-intr-o-garsoniera-a-construit-un-spital-cu-bani-imprumutati/,2020-03-06,About The Author
1159,1159,notabn.ro,Cea mai veche fabrică din România își închide porțile,"Fabrica de hârtie „Letea“ din Bacău a anunțat, joi, că intenționează să își scoată la vânzare, în toamnă, ultimele clădiri, terenuri și mașini. Este una dintre cele mai vechi întreprinderi din România, decizia înființării sale fiind luată acum 140 de ani, pe 11 decembrie 1878, de guvernul condus de Ion C. Brătianu.
Mihail Kogălniceanu, Ion Ionescu de la Brad, Bogdan Petriceicu Haşdeu, A.D. Xenopol, Ion. C. Brătianu s-au aflat printre promotorii înfiinţării fabricii care urma să scrie istorie economică în următoarea 100 de ani.
Înfiinţarea fabricii Letea din Bacău a fost decisă imediat după câştigarea independenţei României, fiind considerată drept una dintre primele măsuri pentru crearea unei industrii naţionale, care să nu mai depindă de importuri.
Fabrica de hârtie „Letea“ din Bacău, cea mai mare din estul Europei, avea să aibă o istorie plină de suişuri şi coborâşuri. Timp de un secol, a fost cel mai mare furnizor de hârtie de ziar şi produse de papetărie din ţară. A trecut prin naţionalizarea de după 1945, a cunoscut o retehnologizare masivă în anii comunismului, iar după Revoluţie, în 2003, a fost privatizată, ajungând în posesia fostului primar Dumitru Sechelariu.
În 2011, fabrica a intrat în faliment, iar de atunci se încearcă salvarea unității.
După doi ani şi jumătate de încercări de vânzare a societăţii în întregul ei, lichidatorul judiciar Sierra Quadrant, unul dintre principalii jucători din piaţa insolvenţei din România, a luat decizia de a încerca o altă strategie, menită să relanzeze activitatea economică în zonă, scrie capital.ro.
43 de milioane de lei a fost preţul de pornire la ultima licitaţie propusă de Sierra Quadrant, în septembrie anul trecut. A fost un singur investitor interesat să preia întreaga afacere. ,,Intenţionăm să dezmembrăm cele 30 de hectare ale societăţii Letea Bacău, inclusiv clădirile şi utilajele rămase, şi să alcătuim active imobiliare separate. Există discuţii pentru identificarea unor terenuri şi clădiri care să fie preluate de diverşi investitori şi care să relanseze activitatea economică’, spune Florin Dragomir, asociat coordonator al Sierra Quadrant.",https://www.notabn.ro/cea-mai-veche-fabrica-din-romania-isi-inchide-portile/,2020-03-06,About The Author
1160,1160,notabn.ro,27 mai 1600. Mihai Viteazul unește Țările Române,"Cu mai bine de 400 de ani în urmă, la 27 mai 1600, Mihai Viteazul emitea un hrisov prin care se intitula: „voievod și domn a toată Țara Românească și al Ardealului și al Țării Moldovei”. Practic, acest hrisov confirma prima unire a tuturor românilor. Prima capitală a celor trei țări române a fost Alba Iulia, oraș în care voievodul a intrat la 1 noiembrie 1599, la câteva zile după bătălia de la Șelimbăr.
„Nici un român n-a mai putut gândi unirea fără uriașa lui personalitate, fără paloșul sau securea lui ridicată spre cerul dreptății, fără chipul lui de curată și desăvârșită poezie”, scria Nicolae Iorga despre cel ce a fost primul domnitor ce a realizat unirea tuturor românilor.
Din păcate, unirea de la 1600 n-a durat decât câteva luni. În septembrie 1600, grupurile privilegiate din Transilvania se răscoală împotriva lui Mihai Viteazul, iar în ajutorul lor vine oastea imperială care îl învinge pe voievod la Miraslău, iar acesta pierde Ardealul. În scurt timp, Movileștii recapătă Moldova, iar mai apoi, în august 1601, Mihai Viteazul este asasinat mișelește din ordinul generalului Gheorghe Basta.",https://www.notabn.ro/27-mai-1600-mihai-viteazul-uneste-tarile-romane/,2020-03-06,About The Author
1161,1161,notabn.ro,Victor Ponta de acord cu Adrian Năstase. Firește,"Victor Ponta e de părere că anul viitor, PSD nu va avea candidat la alegerile prezidențiale sau dacă va avea, acela va fi Liviu Dragnea. În aceste condiții, partidul PRO România va avea candidat propriu, menționează fostul premier. În aceste alegeri, pentru a contracara dreapta reprezentată de președintele Klaus Iohannis sau/și Dacian Cioloș, este nevoie de un candidat al stângii, crede acesta. El a făcut și o aluzie la o analiză a fostului președinte al PSD, Adrian Năstase, care a afirmat că PSD se află în dificultate din cauza faptului că partidul n-are un candidat pentru prezidențiale, care să adune energiile inclusiv pentru viitoarele alegeri locale și parlamentare.
-„In 2019 alegatorii de dreapta din Romania vor avea de ales intre Klaus Iohannis si Calin Popescu Tariceanu ( poate si Dacian Ciolos) /
– cei care se simt apropiati ideilor progresiste , de centru si centru stanga, trebuie sa aiba o alternativa ( de la PSD va candida Dragnea sau nu vor avea candidat pentru ca nu vrea sa sprijine pe nimeni care sa ii faca concurenta – practic PSD abandoneaza fara lupta acesta batalie pentru viitorul tarii )
– in aceste conditii ProRomania va propune un candidat care sa implineasca asteptarile profesionale si morale ale elctoratului de centru si de centru stanga – va fi un candidat cu sanse reale care va promova o Agenda de dezvoltare si societate coeziva si solidara – un candidat pentru care ne vom lupta cu mandrie si convingerea.
In 2014 mi-am dorit sa imi termin cu succes mandatul de Prim Ministru / insa oamenii din PSD m-au convins ca am obligatia sa candidez la functia de Presedinte pentru a-i reprezenta / regret faptul ca cei 5 milioane de romani care m-au votat atunci nu mai sunt azi reprezentati de nimeni – probabil ca si o parte din cei care l-au votat pe Klaus Iohannis sunt azi dezamagiti/ dar singurul lucru care conteaza pentru 2019 este sa nu lasam romanii fara o varianta pozitiva , capabila sa construiasca si sa ofere speranta pentru viitor ( nu doar sa obtina un vot negativ).
Ma bucur sa vad ca nu sunt singurul care gandeste in acest fel ( va sugerez sa cititi toata analiza facuta de Dl Adrian Nastase- mult mai diplomatic decat mine dar , in esenta, sustine tot ca spun eu de peste un an despre PSD”, a încheiat fostul președinte al PSD, Victor Ponta.",https://www.notabn.ro/victor-ponta-de-acord-cu-adrian-nastase-fireste/,2020-03-06,About The Author
1162,1162,notabn.ro,Cele mai bune filme românești ale anului se pot vedea la prima ediție TIFF Oradea,"Prima ediţie a Festivalului Internaţional de Film Transilvania (TIFF) Oradea va aduce, în perioada 7-9 septembrie, iubitorilor de film românesc un program bogat în premiere şi noutăţi de toamnă, cu şapte premiere nelansate încă în cinema, alături de o parte din autorii şi protagoniştii lor. Pe lângă premiere, publicul orădean va avea ocazia să vadă şi alte patru filme româneşti recente, apreciate în festivalurile internaţionale. printre titlurile din program se află cel mai recent film al lui Florin Şerban, ,,Dragoste 1. Câine”, a cărui premieră internaţională a avut loc pe 13 august a.c. la Sarajevo, documentarul ,,Popeasca” (regia Stanca Radu, nepoata Stelei Popescu), neproiectat vreodată până acum pe ecran mare, dar şi marele câştigător al Ursului de Aur la Berlin, ,,Nu mă atinge-mă!” (în regia Adinei Pintilie).
Seria filmelor oferite de TIFF continuă cu ,,Charleston”, al lui Andrei Creţulescu, care a avut parte în 2018 de un debut foarte bun, lansat în premieră mondială în competiţia oficială de la Locarno 2017. Celui mai nou film al lui Radu Jude, ,,Îmi este indiferent dacă în istorie vom intra ca barbari”, a fost laureat cu Marele Premiu la Festivalul de Film de la Karlovy Vary şi este propunerea României pentru nominalizările la categoria ,,Cel mai bun film străin” la Premiile Oscar 2019. Printre surprizele primei ediţii TIFF Oradea se numără debutul în regie al actorului Vlad Zamfirescu, cu ,,Secretul fericirii”, o ,,comedie cinică plină de răsturnări de situaţie care vor ţine publicul cu sufletul la gură”.
După premiera din TIFF, ,,Dacii liberi”, regizat de Andrei Gorgan şi Monica Lăzurean Gorgan, va oferi cinefililor o imagine a celor mai controversate subiecte ale momentului legate de naţionalism şi surprinde intrigile iscate în comunităţile de dacologi cu viziuni diferite. Câştigător al Premiului Zilelor Filmului Românesc pentru debut în 2013 (O lună în Thailanda) şi autorul comediei populare ,,Două lozuri”, Paul Negoescu aduce pe ecrane ,,Povestea unui pierde-vară”, o comedie dulce-amară despre situaţiile dificile în care ne aruncă uneori dragostea.
Tot despre iubire şi provocările ei vorbeşte filmul de debut al regizorului Bogdan Theodor Olteanu, ,,Câteva conversaţii despre o fată foarte înaltă”. O tandră meditaţie despre condiţia umană şi efemeritate, ,,Licu, o poveste românească” (r. Ana Dumitrescu) a fost distins cu Marele Premiu la Festivalul DOK Leipzig şi care va fi rulat la Oradea, imediat după lansarea oficială din cinema, programată pentru finalul lunii august. Documentarul ,,Caisă” (r. Alex Mavrodineanu) pune pe marele ecran povestea relaţiei dintre un antrenor de box şi un tânăr sportiv foarte talentat, dar a cărui carieră e pusă sub semnul întrebării.
TIFF Oradea este organizat de Asociaţia pentru Promovarea Filmului Românesc (APFR) şi co-finanţat de Primăria Municipiului Oradea, prin Consiliul Local Oradea.
sursa foto: www.tiff.ro",https://www.notabn.ro/cele-mai-bune-filme-romanesti-ale-anului-se-pot-vedea-la-prima-editie-tiff-oradea/,2020-03-06,About The Author
1163,1163,notabn.ro,Peisaje superbe cu Masivul Vlădeasa din Munții Apuseni. FOTO,"de Mihai Sărmășan
Prietenul și colaboratorul nostru, Albert Gavrilă, a făcut la începutul acestei săptămâni un periplu în masivul Vlădeasa din Munții Apuseni unde a imortalizat frumoasele peisaje de iarnă din această zonă.
Vârful Vlădeasa este cel mai înalt vârf din Masivul Vlădeasa, atingând altitudinea de 1836 m. Culmea e formată din 2 vârfuri, Vlădeasa și Vlădeasa Sud, aflate la o distanță mică unul de celalălt și aproximativ la aceeasi altitudine. Prezintă urme de periglaciațiune pe latura sudică a vârfului, ba mai mult, o mică urmă de căldare glaciară neformată în coborâre de pe vârf la Pietrele Albe. Oferă largi priveliști asupra Stanei cu vf. Buteasa, Padișului și Bihorului, Muntelui Mare și chiar asupra depresiunii Huedin; în zilele de decembrie, cand norii sunt joși si aerul de peste ei este curat, se pot vedea crestele Munților Retezat.
O ascensiune pe timp de iarnă a vârfului este recomandat să se facă pe schiuri de tură sau cu rachete de zăpada. Datorită stratului mare de zăpadă înaintarea fără aceste accesorii ar fi dificilă. În această zonă se mai găsesc multe case autentice de lemn și se mai păstrează obiceiuri tradiționale românești.",https://www.notabn.ro/peisaje-superbe-cu-masivul-vladeasa-din-muntii-apuseni-foto/,2020-03-06,About The Author
1164,1164,notabn.ro,"Steve Bannon, fostul strateg al lui Donald Trump, are planuri pentru Europa!","Premierul conservator al Ungariei, Viktor Orban, a salutat vineri ideea lui Steve Bannon, fostul strateg al lui Donald Trump, de a crea un nou grup politic în Europa, spunând că era timpul ca cineva din SUA să vină în Europa pentru a răspândi gândirea conservatoare, relatează Reuters (via Agerpres).
Printre principalele obiective ale lui Steve Bannon se numără stoparea politicilor pro-imigrație ale Europei occidentale.
Eminența cenușie a lui Donald Trump
Iată cum îl descrie Mihai Neamțu pe strategul campaniei președintelui american:
„Fostul locotentent al armatei navale a Statelor Unite, ajuns bancher la Goldman Sachs, devenit apoi regizor al filmului Clinton Cash, Steve Bannon a devenit principalul arhitect al mișcării populare din spatele candidatului Trump.
Catolic practicant, înzestrat cu lecturi ample din istoria filozofiei occidentale și posesor al unei înțelegeri sofisticate asupra civilizației iudeo-creștine, Bannon a fost cel mai atacat membru al administrației Trump/Pence în primul an de la inaugurare.
Critic al corupției globaliste și soldat al cauzei anti‑establishment, Bannon nu s-a stânjenit să vorbească despre mlaștina transpartinică din Washington D.C. Îngrijorat de semnele decadenței lumii occidentale, Bannon a profețit falimentul statului-asistențialist, aflat sub povara datoriilor publice, dar și a unui invizibil asalt jihadist.” (sursa: Fenomenul Trump, 2017).
Vezi și comentariul VIDEO:",https://www.notabn.ro/steve-bannon-fostul-strateg-al-lui-donald-trump-are-planuri-pentru-europa/,2020-03-06,About The Author
1165,1165,notabn.ro,Biserica Romano-Catolică din Oradea va fi reabilitată,"În perioada următoare începe reabilitarea faţadelor Bisericii Romano-Catolice Olosig, situată pe strada Dunării nr.1, la intersecția cu strada Republicii.
Valoarea totală a investiției este de 6.445.850,12 lei (fără TVA), iar durata de realizare este de 24 luni.
„Investiția va fi finanțată din bugetul local, în cadrul Programului Multianual pentru realizarea lucrărilor de protejare și intervenție asupra clădirilor cu valoare cultural-arhitecturală situate în Ansamblul Urban – Centrul Istoric Oradea.
Totodată vom realiza un spațiu public integrat în zona străzii Dunării, în care vom amplasa statuia arhitectului orădean Rimanóczy Kálmán, care este înmormântat în cripta acestei biserici”, a menționat primarul Ilie Bolojan.",https://www.notabn.ro/biserica-romano-catolica-din-oradea-va-fi-reabilitata/,2020-03-06,About The Author
1166,1166,notabn.ro,"Fotografia zilei. Președinții Franței și Croației, lăsați în ploaie la finala Cupei Mondiale","La Moscova a început o ploaie torențială, la puțin timp după ce Franța a câștigat Cupa Mondială în fața Croației. O ipostază a atras însă atenția. Vladimir Putin a fost singurul care a fost „sub umbrelă”, în timp ce președinta Croației, Kolinda Grabar-Kitarović, și președintele Franței, Emmanuel Macron, au fost lăsați … în ploaie. Situația a fost remediată mai târziu, când au sosit alte două persoane cu umbrele și pentru ceilalți doi lideri. Franța a câștigat finala Cupei Mondiale, după ce s-a impus cu scorul de 4-2 în fața Croației. „Cocoșii” s-au impus din nou, după 20 de ani, în finala Campionatului Mondial. Victoria a fost întâmpinată cu o explozie de bucurie, la Paris, unde sute de mii de oameni sărbătoresc în stradă.",https://www.notabn.ro/fotografia-zilei-presedintii-frantei-si-croatiei-lasati-in-ploaie-la-finala-cupei-mondiale/,2020-03-06,About The Author
1167,1167,notabn.ro,Datorii imense lăsate de PSD la plata TVA și pe PNDL,"Guvernul PSD a amânat cât de mult a putut plata rambursărior de TVA, dar şi a lucrărilor avizate în cadrul PNDL. Sumele restante numai pentru aceste două situaţii depăşind 10 miliarde de lei, a declarat premierul Ludovic Orban.
„Încercăm să reaşezăm cheltuielile. Evident, va fi un deficit, dar nu… Lucrurile sunt clare. După părerea mea, nu există nicio şansă de a ne menţine în ţinta de deficit. Gândiţi-vă că nu noi am executat bugetul. Zece luni şi ceva, până în 4 noiembrie, până a fost învestit guvernul pe care îl conduc, ei au executat bugetul, ei au efectuat toate cheltuielile, ei au o rată de colectare… De când e PSD-ul, au rostogolit de pe un an pe altul cheltuieli. Adică au trecut cheltuieni care trebuiau efectuate în noiembrie, decembrie pe anul următor”, a afirmat Ludovic Orban.
Deficitul de 3% va fi foarte dificil de menținut, crede premierul.
„Deficitul a depăşit 2,6%, comparativ cu anul trecut, când deficitul era 1,6%. Nu numai că există acest deficit, dar foarte multe cheltuieli care trebuiau realizate în conformitate cu legea nu au fost făcute”, a declarat Orban, în cadrul unei emisiuni la România TV.
Orban a mai precizat că guvernarea PSD ”a angajat mai mult decât îşi puteau permite”.
”Nu au fugit cu banii, ci au angajat cheltuieli care nu puteau fi făcute”, a mai spus premierul.",https://www.notabn.ro/datorii-imense-lasate-de-psd-la-plata-tva-si-pe-pndl/,2020-03-06,About The Author
1168,1168,notabn.ro,Ambulanța pentru monumente Transilvania Sud a mai salvat un monument important din Transilvania,"Biserica din lemn de la Cuștelnic este unul dintre cele mai vechi și mai valoroase monumente din lemn din cuprinsul Transilvaniei. Atrage atenția prin proporții, detalii cioplite meșteșugit, fragmente de pictură și inscripții sculptate sau pictate la interior. Datează de la mijlocul veacului al XVIII-lea și a fost pictată în mai multe etape. O parte din inscripțiile sale – câte s-au descifrat – vorbesc despre familii de donatori, meșteri și preoți locali din vremea împăratului Iosif al II-lea. În anul 1940 acoperişul bisericii este restaurat cu sprijinul unei donaţii de 10.000 lei de la Nicolae Iorga. Acest deosebit depozitar de valori artistice și documentare a avut în mai multe rânduri probleme legate de întreținere. După 2009, datorită spărturilor din învelitoarea din lemn a ajuns sub o prelată care a accentuat și mai mult degradările.
După evaluarea din teren și realizarea documentației de către specialiști, s-a trecut la înlocuirea pieselor degradate ale șarpantei şi ale pereţilor de pe partea nordică și la realizarea unei noi învelitori după modelul cel mai vechi identificat în documentaţia oferită de Institutul Naţional al Patrimoniului (INP). Pe biserică s-a montat un paratrăsnet nou.
Lucrarea, foarte complexă, a început în 27 mai și s-a realizat în mai multe etape.
În timpul șantierului de la Cuștelnic, 60 de voluntari implicați în intervențiile de urgență coordonate de Asociația Monumentum și-au dat întâlnire pentru a primi vizita Alteței Sale Regale, Prințul de Wales, primul și cel mai fidel susținător al proiectului „Ambulanța pentru Monumente”. Prințul de Wales a vizitat monumentul și expoziția din incintă care ilustra cele peste 20 de intervenții din proiect, a discutat cu fiecare dintre voluntari și s-a interesat de planurile de viitor ale asociațiilor și instituțiilor partenere. Evenimentul va face obiectul unui comunicat ulterior.
Asociația MONUMENTUM și partenerii săi transmit mulțumiri tuturor celor care au făcut posibilă această intervenție:
• Preot paroh Ovidiu Găinar şi soţia Elena Găinar care s-au implicat activ în această acțiune;
• Comunitatea din satul Cuştelnic: fam. Cornea Ilie, dna Laslo Maria, fam. Popa Florin, fam. Coroș Octavian, dna Szakacs Elena, fam. Popa Nicolae, dna Marcu Valerica;
• Primăria Târnăveni (17.000 lei) pentru şindrila şi lemnul necesar;
• Gabriela Buda (7.000 lei), fiică a satului, pentru montarea paratrăsnetului şi implicarea în buna desfăşurarea a acţiunii;
• Consiliul Județean Mureș (1.500 lei);
• Parohia Ortodoxă Cuștelnic (4.500 lei) pentru cazarea voluntarilor şi a meşterilor;
• Arhiepiscopia Ortodoxă Alba Iulia;
• Prinţul de Wales şi Anglo Romanian Trust for Traditional Architecture (33.200 lei);
• Asociaţia Arcus prin pictorii restauratori Ferencz Mihály şi Lorand Kiss pentru consolidarea picturii interioare şi întocmirea raportului de consolidare a acesteia;
• Prof. univ. dr. Livia Bucşa, expert biolog pentru realizarea raportului de degradare biologică;
• Expert Ioan Handrea pentru realizarea documentaţiei de punere în siguranţa a picturii pe zonele în care s-a intervenit;
• Institutul Naţional al Patrimoniului pentru documentaţia fotografică din arhivă;
• Dan Pocan pentru realizarea devizelelor de materiale şi manoperă;
• Voluntari: Paula Dobra, Ionuţ Dobra, Ştefan Vaida, György László, Sebastian Manolescu, Valentin Cristea, Razvan Stanciu, Adrian Puiuleţ, Mihai Barbu;
• Meşteri: Mihai Balin, Maria Balin, Valentin Berindea, Pop Gheorghe.
Echipa de coordonare: Arh. Eugen Vaida, istoric de artă Ileana Burnichioiu, arh. Ștefana Paul, arh. Veronica Vaida;
Ambulanța pentru monumente Transilvania Sud este un proiect inițiat de Asociația Monumentum şi susținut de către Alteța Sa Regală, Prințul de Wales și de către societatea civilă din toată țara.
Fotografii: voluntarii, meşterii, Flaviu Gabriel şi Țetcu Mircea Rareș.",https://www.notabn.ro/ambulanta-pentru-monumente-transilvania-sud-a-mai-salvat-un-monument-important-din-transilvania/,2020-03-06,About The Author
1169,1169,notabn.ro,Ziua Internaţională a Pompierilor,"În fiecare an, la 4 mai este sărbătorită Ziua Internaţională a Pompierilor. Aceasta a fost instituită pentru a recunoaşte şi a onora sacrificiile făcute de pompieri, pentru comemorarea celor aflaţi în serviciul public care au murit în lupta cu flăcările, asigurând comunităţile şi mediul înconjurător.
Tot pentru a da onorul pompierilor căzuţi la datorie, în prima duminică din luna mai, la ora locală 12.00 se efectuează ceremonialul „Sound Off”. Sirenele din staţiile de pompieri şi de pe maşinile de intervenţie sunt lăsate să sune pentru 30 de secunde iar apoi, timp de un minut se păstrează tăcerea.
Sărbătorirea Zilei internaţionale a pompierilor a fost instituită în 1999, pe 4 ianuarie, ca urmare a morţii a cinci pompieri într-un incendiu de vegetaţie din Linton, Statul Victoria, Australia. Garry Vredeveldt, Chris Evans, Stuart Davidson, Jason Thomas şi Matthew Armstrong au fost trimişi pe 2 decembrie 1998 să stingă un incendiu, când o schimbare bruscă a direcţiei vântului a adus flăcările în drumul camionului de intervenţie, omorându-i pe pompieri. Mai târziu, JJ Edmondson, locotenent de pompieri în Victoria, a coordonat instituirea Zilei Internaţionale a Pompierilor.
Data de 4 mai a fost aleasă pentru a corespunde cu celebrarea Sfântului Florian, ocrotitorul pompierilor. Acesta fusese comandant militar şi organizator al unei brigăzi de pompieri în vremea Imperiului Roman şi a fost martirizat în timpul persecuţiilor lui Diocleţian, mai notează sursa citată.",https://www.notabn.ro/ziua-internationala-a-pompierilor/,2020-03-06,About The Author
1170,1170,notabn.ro,Generăleasa din Dumbrava lui Cioloș,"“Are 45 ani și este din București. A studiat dreptul în cadrul Academiei de Poliție «Alexandru Ioan Cuza». Cu o experiență de 20 de ani în administrația publică centrală, a scris și publicat mai multe lucrări în sfera dreptului administrativ, constituțional și european. Coordonează organizarea teritorială a PLUS. Crede cu tărie că România poate progresa în cadrul UE doar dacă este condusă de oameni educați, onești, profesioniști și altruiști, iar imposibilul nu există dacă muncești cu toată dăruirea și buna credință pentru a fi în slujba cetății.” Așa sună biografia scurtă, pe site-ul +PLUS, a Irinei Alexe. Irina Alexe este membru în Consiliul Național al +PLUS și unul dintre cei zece membri ai Biroului Național al +PLUS. Irina Alexe este responsabilă cu dezvoltarea teritorială a partidului. Ce nu scrie în biografia scurtă a doamnei Alexe este faptul că experiența de 20 de ani în administrația publică centrală înseamnă, de fapt, că doamna a lucrat în Ministerul Administrației și Internelor. Nu ca expert civil, ci ca ofițer. La vîrsta de 35 de ani, doamna Irina Alexe ajungea cel mai tînăr general din sistem, scrie Cațavencii.
La doar 42 de ani, Irina Alexe s-a pensionat, fiind, de asemeni, unul dintre cei mai tineri pensionari din sistem și primind de la statul recunoscător o pensie specială de doar 13.000 de lei lunar.Înainte de pensionare, însă, doamna Irina Alexe a ocupat postul de secretar de stat în Ministerul Administrației și Internelor, condus, la acea vreme, de către actualul coleg de partid al doamnei, Dragoș Tudorache, mai susține sursa citată.
Nu doar Vasile Blaga s-a ocupat de cariera doamnei Alexe, ci și un personaj mult mai puternic și mult mai discret. Căci, în medii ceva mai restrînse, se spune că Irina Alexe este “omul lui”. Cine ar fi el? Un alt proaspăt pensionar din structurile militarizate, trecut în rezervă la 1 septembrie 2018. Da, este exact generalul de brigadă Dumitru Dumbravă, fostul șef al Direcției Juridice a SRI și fost secretar general al Serviciului, cel care a transformat Justiția în cîmp tactic. E plin +PLUS-ul, așadar, de oameni noi, ceea ce nu poate decît să ne bucure, este concluzia celor de la Cațavencii.
sursa: flux24.ro",https://www.notabn.ro/generaleasa-din-dumbrava-lui-ciolos/,2020-03-06,About The Author
1171,1171,notabn.ro,"O cooperativă din Sîngeorz-Băi, prima care obţine certificarea ""produs montan""","Cooperativa Agricolă de Gradul I Grupul de Producători Sîngeorz-Băi, din judeţul Bistriţa- Năsăud, este prima cooperativă din zona montană care a obţinut dreptul de utilizare a menţiunii de calitate facultative „produs montan” pentru şase produse lactate, a anunţat, marţi, Ministerul Agriculturii şi Dezvoltării Rurale.
Produsele certificate – „Caşcaval”, „Telemea”, „Smântână”, „Urdă”, „Caş din lapte de vacă” şi „Brânză frământată de Sîngeorz-Băi” – au fost înscrise în Registrul naţional al produselor montane, reţetele de obţinere a acestora fiind păstrate de sute ani.
Unitatea şi-a început activitatea de producţie în data de 1 aprilie 2019, iar pe cea de vânzare, în data de 1 mai 2019. Activitatea cooperativei se bazează pe prelucrarea laptelui crud de vacă, pasteurizare, obţinere smântână, caş şi brânzeturi cu pasta opărită. Materia primă provine de la gospodăriile din localitate, capacitatea maximă fiind de 3.000 litri lapte/zi.
Dreptul de utilizarea a menţiunii de calitate facultative „produs montan” poate fi obţinut pentru produsele de origine animală, care sunt prelucrate în aceste zone şi de la animale crescute în zona montană, de animale crescute cel puţin în ultimele două treimi ale vieţii lor în zone montane, dacă produsele sunt prelucrate în aceste zone şi de la animale transhumante, crescute cel puţin o pătrime din viaţă în transhumanţă şi care au păscut pe păşuni din zone montane.
Până la această dată, sunt înregistrate la Ministerul Agriculturii 234 de produse montane, ce provin de la 55 de producători.",https://www.notabn.ro/o-cooperativa-din-singeorz-bai-prima-care-obtine-certificarea-produs-montan/,2020-03-06,About The Author
1172,1172,notabn.ro,Primăria Caracal a cumpărat camere video dar nu le-a montat,"Primăria Caracal ar fi putut contribui la prinderea rapidă a criminalului Gheorghe Dincă (66 de ani), înainte sau după răpirea Alexandrei Măceșanu (15 ani). Cu o condiție: să fi montat cele 48 de camere de supraveghere pe care le ține în depozit de la începutul anului.
Primăria Caracal are depozitate 48 de camere de supraveghere, pe care le-a cumpărat la începutul anului, dar nu le-a montat pe străzi până acum, invocând lipsa banilor, informează TVR. Abia acum, după scandalul adolescentelor răpite, Primăria a decis să monteze sistemul de monitorizare video a orașului.
Orașul Caracal putea fi monitorizat video încă de la începutul anului, pentru că Primăria a cumpărat atunci 48 de camere de supraveghere, plătind 800.000 de lei (circa 170.000 de euro).
Pentru instalarea sistemului ar mai fi fost necesari încă aproximativ 140.000 de lei (aproape 30.000 de euro) şi tot traficul din Caracal ar fi fost monitorizat 24 de ore din 24. Dar proiectul s-a împotmolit în proceduri.
Un sistem de monitorizare în Caracal, care să ofere informații despre toate mașinile care tranzitează orașul, a fost cerut încă din 2016, inclusiv de SRI și de reprezentanții bazei NATO de la Deveselu, aflată în apropiere.
Abia în luna aprilie a acestui an, Primăria orașului a aprobat cheltuielile pentru instalarea sistemului. Aprilie este luna în care a dispărut adolescenta Luiza Melencu (18 ani), despre care nu există încă informații verificate și confirmate.
Instalația nu funcționează însă nici acum, iar în prezent are loc procedura de licitație pentru stabilirea firmei care va monta aceste camere video.
Fără un sistem de monitorizare a străzilor din Caracal, singurele imagini cu Gheorghe Dincă, ucigașul Alexandrei Măceşanu (15 ani), au fost captate în ziua dispariţiei fetei de camere de supraveghere sporadice, instalate la diverse firme din oraş.
Primăria Caracal este condusă autoritar de PSD. Atât primarul Liviu Radu, cât și majoritatea consilierilor locali (12 din 19), fac parte din PSD, iar el are și majoritate absolută în Consiliul Local: PSD (12 consilieri), UNPR (1) și ALDE (1). Oamenii lui Gabriel Oprea și cel al lui Tăriceanu.
Singurii consilieri de opoziție, cei ai PNL (4).
Zilele trecute, primarul Liviu Radu s-a remarcat printr-o declarație tembelă, la Realitatea TV: „Caracal e un oraș liniștit. Eu nu am auzit de clanuri în orașul nostru. Am auzit din mass-media, hai să verificăm aceste informații. Eu reprezint cetățenii din oraș, aici nu s-a vorbit niciodată despre clanuri interlope. Dacă știți dvs. mai bine din București aceste lucruri, hai să verificăm!”.",https://www.notabn.ro/primaria-caracal-a-cumparat-camere-video-dar-nu-le-a-montat/,2020-03-06,About The Author
1173,1173,notabn.ro,"Dacian Cioloș: ""Negocierile continuă în Parlamentul European""","La Bruxelles încep discuțiile între principalele grupuri politice din Parlamentul European care pregătesc o majoritate pentru desemnarea președintelui Comisiei Europene.
Președintele PLUS, Dacian Cioloș, menționează faptul că principalele grupuri politice din Parlamentul European dezbat principalele teme prioritare care vor face agenda în perioada următoare, urmând să înceapă negocieri pentru conducerea noului Parlament European.
„Conform tratatelor europene, Comisia Europeană este singura instituție europeană cu drept de inițiativă legislativă. De aceea, programul politic al viitoarei Comisii Europene este foarte important, pentru a ne asigura că prioritățile pe care le avem pentru viitorul UE sunt transpuse în decizii legislative.
Pentru a ne asigura că prioritățile noastre se vor regăsi în programul politic al Comisiei Europene, conducerile principalelor patru grupuri politice care foarte probabil vor forma majoritatea în Parlamentul European (eu fac parte din conducerea interimară a noului grup politic format din Liberali – En Marche – USR-PLUS) au început să lucreze la o platformă politică în jurul a cinci teme prioritare:
1. Mediu și biodiversitate, mobilitate durabilă, schimbări climatice, alimentație, sănătate;
2. Politici economice și sociale, locuri de muncă, comerț, politică de concurență, politică industrială, taxare, reforma Uniunii Economice Monetare;
3. Inovare, digitalizare, piață unică europeană, protecția consumatorilor;
4. Statul de drept și drepturi fundamentale, securitate, lupta împotriva terorismului, migrația și protecția frontierelor;
5. Europa în lume, dezvoltare și cooperate, apărare, multilateralism, relațiile UE cu Africa, extinderea UE.
Mai multe dintre prioritățile noastre din programul electoral se regăsesc între aceste teme prioritare.
La doar o săptămână de la alegerile europarlamentare, delegația USR-PLUS participă activ la constituirea celui de-al treilea grup politic ca importanță din Parlamentul European, precum și la elaborarea priorităților politice ale Parlamentului pe care le va negocia cu Comisia Europeană.
Când vom ajunge la guvernare, vom putea folosi atât fondurile europene, cât și legislația europeană pentru a moderniza România.
Acesta este modul în care noi abordăm statutul României – de stat membru al Uniunii Europene: cu realism, ambiție, pragmatism, pornind de la interesele europene ale României”, e mesajul transmis de președintele PLUS, Dacian Cioloș.",https://www.notabn.ro/dacian-ciolos-negocierile-continua-in-parlamentul-european/,2020-03-06,About The Author
1174,1174,notabn.ro,"Lecția de istorie. Inaugurarea ""Podului Carol I""","Pe 15 septembrie s-a inaugurat o lucrare importantă pentru România.
Altfel, Regele Carol I inaugurează Podul de la Cernavodă, numit „ Podul Carol I ”.Podul asigura legătura feroviară între București și Constanța și a fost construit între anii 1890 și 1895 de către Anghel Saligny.
Sursă text: Calendarul Regal 2018
Text: ASR Principele Consort Radu al României
La momentul inaugurării, „ Podul Regele Carol I ” era cel mai lung pod ( 4.088 m ) din Europa Continentală și al treilea pod din lume.",https://www.notabn.ro/lectia-de-istorie-inaugurarea-podului-carol-i/,2020-03-06,About The Author
1175,1175,notabn.ro,Legea pensiilor pe masa Guvernului. Impact bugetar uriaş în următorii patru ani,"Guvernul ar urma să dezbată, în şedinţa de astăzi, proiectul legii pensiilor, avizat de Ministerul Finanţelor. Astfel, în şedinţa de Guvern, Lia Olguţa Vasilescu, ministrul Muncii, va prezenta principiile noii formule a Legii pensiilor. „Sunt toate avizele. Noi suntem penultimul minister avizator. După noi, este Ministerul Justiţiei, care a avizat”, a mai spus Teodorovici. Eugen Teodorovici a precizat, ieri, că impactul bugetar al aplicării noii legi este semnificativ, dar sumele aferente majorărilor vor fi plătite: Este un impact, e adevărat, destul de însemnat. E o sumă foarte mare, dar, așa cum PSD-ul a promis de fiecare dată și s-a și întâmplat, şi această lege va fi una care se va aplica. Punctul de pensie creşte începând de anul viitor. Cred că este un impact, dacă nu mă înşel, de 700 de milioane de lei, după estimările Ministerului de Finanţe.
Viitoarea lege se va aplica etapizat, până în anul 2021, când va intra integral în vigoare. Valoarea punctului de pensie va fi anul viitor de 1.265 de lei. Apoi, în 2020, de 1.775 de lei şi 1.875 de lei în 2021.
Din anul 2022 valoarea punctului de referinţă se va indexa anual cu inflaţia.
Printre noutăţile aduse de proiectul de lege a pensiilor se numără introducerea masterului şi a doctoratului ca perioade necontributive asimilate stagiului de cotizare, care se adaugă situaţiilor prevăzute de legislaţia în vigoare.
Proiectul de lege mai prevede debirocratizarea şi accesul online la informaţiile despre propriile contribuţii.",https://www.notabn.ro/legea-pensiilor-pe-masa-guvernului-impact-bugetar-urias-in-urmatorii-patru-ani/,2020-03-06,About The Author
1176,1176,notabn.ro,Bani europeni pentru două spitalele clujene,"Consiliul Județean Cluj a fost notificat oficial în legătură cu faptul că a câștigat încă patru noi proiecte cu finanțare europeană nerambursabilă care vizează extinderea, modernizarea, reabilitarea și dotarea Ambulatoriilor a două instituții medicale subordonate forului administrativ județean, și anume Spitalul Clinic de Recuperare și Spitalul Clinic de Boli Infecțioase.
Depuse spre finanțare în cadrul Programului Operațional Regional 2014-2020, cele patru proiecte nou câștigate au o valoare totală însumată de 46.063.311,76 lei, din care asistența financiară nerambursabilă solicitată este în cuantum de 41.835.181,77 lei, iar 4.228.129,99 lei reprezintă contribuția proprie a forului administrativ județean.
Pentru Spitalul Clinic de Recuperare vor fi achiziționate următoarele tipuri de echipamente: Cameră hiperbară cu echipamentele aferente, EKG 12 canale, Holter TA, Holter EKG, Bicicletă cu încărcătură și monitor EKG, Bicicletă fitness pentru copii, Bicicletă ergo, Aparat pentru masaj limfatic, Aparat de terapie radiofrecvență, Aparat de diatermie contact și Aparat de terapie nanopuls (SIS). De asemenea, unitatea spitalicească va fi dotată cu Aparat ultrasunete mâini libere, Aparat de terapie joasă/medie frecvență, Aparat laser robotizat, Aparat robotizat pentru mers, Sistem robotic pentru reeducarea mâinii, cotului și umărului, Sistem robotizat mobil pentru recuperarea mersului, Aparat pentru tratamentul disfagiei, Ecograf 4D, precum și un Sistem robotizat pentru susținerea pacienților în mers și redobândirea echilibrului.
Totodată, la nivelul Spitalului de Recuperare se vor efectua lucrări ce vizează supraetajarea, extinderea, reamenajarea și modernizarea Corpului C13 M – Laboratoare, schimbarea destinației în Ambulatoriu adulți, Ambulatoriu copii, un compartiment de Medicină Hiperbară și spații pentru Arhivă. Se vor crea noi spații atât pentru decongestionarea funcțiunilor existente la parter și etajul 1 din clădirea principală a spitalului, pentru asigurarea funcționării în bune condiții, cât și pentru o mai bună distribuire a fluxurilor de la nivelul spitalului. În consecință, noile spații vor asigura o funcționare corespunzătoare a ambulatoriului integrat, într-un spațiu modern, orientat către confortul pacienților și calitatea actului medical.
În ceea ce privește Spitalul Clinic de Boli Infecțioase, acesta va beneficia de echipamente de înaltă performanță pentru dezvoltarea și diversificarea activității serviciilor de radiologie și imagistică medicală, precum și de echipamentele chirurgicale necesare pentru dotarea Centrului Integrat de Chirurgie Avansată Minim Invazivă (CICAMI). Tot pentru această unitate sanitară urmează a fi achiziționată o Trusă de endoscopie cu rezoluție înaltă și tehnici de evaluare cromoendoscopică, Laboratorul de endoscopie va fi dotat cu o mașină automată de spălat și dezinfectat endoscoape, iar pentru Laboratorul de recuperare medicală fizică și balneologie se vor achiziționa echipamente de electroterapie și laserterapie de ultimă generație.
Lucrările de investiții care se vor derula în cadrul Spitalului de Boli Infecțioase vor urmări sporirea configurației și a suprafeței spațiilor medicale utile. Concret, va avea loc extinderea, reabilitarea și modernizarea Laboratorului de recuperare, medicină fizică și balneologie; reabilitarea structurii „Spitalizare de zi copii”, precum și reabilitarea și modernizarea structurii „Spitalizare de zi adulți”. De asemenea, se va asigura reabilitarea și modernizarea cabinetelor și a structurii Spital de zi – chirurgie generală și chirurgie vasculară, crearea Centrului Integrat de Chirurgie Avansată Minim Invazivă (CICAMI), dar și reabilitarea termică a anvelopei clădirii situate pe Calea Moților nr. 19.",https://www.notabn.ro/bani-europeni-pentru-infrastructura-medicala-clujeana/,2020-03-06,About The Author
1177,1177,notabn.ro,„Dialoguri culturale. Biblioteconomica” la Chișinău,"Împlinirea a 10 ani de la înființarea Bibliotecii „Liviu Rebreanu” din Chișinău a fost marcată de Biblioteca Județeană „George Coșbuc” Bistrița-Năsăud prin organizarea unor întâlniri culturale în capitala Republicii Moldova în perioada 4 – 5 decembrie a.c., în parteneriat cu Biblioteca Municipală „B.P.Hașdeu”. Cu această ocazie a fost făcută și o importantă donație de carte, despre care a vorbit directorul Ioan Pintea și care a fost apreciată de către bibliotecarii moldoveni ca fiind „impunătoare și inedită”. Biblioteca „Liviu Rebreanu” a fost înființată în anul 2007 la inițiativa d-nei Olimpia Pop, managerul de atunci al Bibliotecii Județene „George Coșbuc” Bistrița-Năsăud, iar în cei 10 ani de existență, această filială a Bibliotecii Municipale „B.P.Hașdeu” s-a bucurat de sprijinul constant al părții bistrițene.
Invitatul special al primei manifestări, desfășurată la filiala „Liviu Rebreanu”, a fost scriitorul ieșean Mircea Platon, care a susținut conferința „Linia națională în istoria culturii române” și și-a lansat cartea „Elitele și conștiința națională”. A fost o pledoarie consistentă și foarte bine articulată pentru susținerea ideii de națiune în cultură, pentru că „națiunea însemnează unitate de generații, iar patria însemnează unitate de viitor” (Mircea Platon”. În cadrul aceleiași întâlniri, scriitorii Gheorghe Erizanu și Emilian Galaicu-Păun au prezentat cele mai noi titluri apărute la Editura Cartier din Chișinău, iar d-na Mariana Harjevschi, directoarea generală a Bibliotecii Municipale „B.P.Hașdeu” i-a înmânat lui Ioan Pintea „Diploma de gratitudine”, acordată Bibliotecii Județene „George Coșbuc” Bistrița-Năsăud. „Pe parcursul celor 10 ani de activitate, Biblioteca Liviu Rebreanu s-a afirmat ca o instituție de cultură dintre cele mai performante în viața spirituală a Republicii Moldova”, a apreciat Mariana Harjevschi.
[metaslider id=5983]
Biblioteca Municipală „B.P.Hașdeu” din Chișinău a găzduit marți, 5 decembrie colocviul „Interferențe și istorii literare românești. Moșteniri”, la care au participat unii dintre cei mai cunoscuți scriitori moldoveni: Leo Butnaru, Nina Corcinschi, Emilian Galaicu Păun, Dumitru Crudu,Iulian Ciocan, Lucia Turcanu, Maria Pilchin, iar Maria Șleahtițchi a prezentat cartea „Început de secol XXI. Literatura din Basarabia”. Opinia generală, conform căreia cărțile scriitorilor basarabeni sunt prea puțin cunoscute în România, l-a determinat pe scriitorul Ioan Pintea, managerul Bibliotecii Județene „George Coșbuc” Bistrița-Năsăud, însoțit în acest demers de scriitorul Marcel Seserman, șef de serviciu, să pună bazele unei mai strânse colaborări cu editurile reprezentate la eveniment: Cartier, Arc și Știința.
Un moment special al întâlnirii de la Biblioteca Municipală „B.P.Hașdeu” din Chișinău l-a reprezentat vizionarea filmului documentar „Mari clasici: Liviu Rebreanu”, produs de Complexul Muzeal Bistrița-Năsăud în colaborare cu Life Vision Films. Delegația bistrițeană a donat mai multe exemplare ale acestui film bibliotecii municipale din capitala Republicii Moldova.",https://www.notabn.ro/dialoguri-culturale-biblioteconomica-la-chisinau/,2020-03-06,About The Author
1178,1178,notabn.ro,Nairo Quintana de la Movistar a ieșit învingător în etapa a 17-a din Turul Franței,"de Mihai Sărmășan
Columbianul Nairo Quintana (Movistar) a câștigat miercuri etapa a 17-a din Turul Franței, desfășurată între Bagnères-de-Luchon și Saint-Lary-Soulan Col du Portet, pe o distanță de 65 de kilometri, cu o căţărare de categorie specială la final. Geraint Thomas (Sky) este în continuare purtătorul tricoului galben (liderul clasamentului general).
Quintana a atacat la poalele ultimei cățărări spre Col du Portet, încheind cu 28 de secunde înaintea irlandezului Dan Martin (UAE Team Emirates), care a terminat pe locul doi. Thomas (Sky) a sosit al treilea, la 47 de secunde după Quintana, mărindu-și avantajul în clasamentul general, după ce coechipierul său Chris Froome a ajuns cu o întârziere de un minut și 35 de secunde.
Etapa a 18-a se va disputa joi, între Tries-sur-Baise și Pau, pe o distanță de 171 de kilometri.",https://www.notabn.ro/nairo-quintana-de-la-movistar-a-iesit-invingator-in-etapa-a-17-a-din-turul-frantei/,2020-03-06,About The Author
1179,1179,notabn.ro,"Traian Băsescu: ""Câtă aroganţă la aceşti politruci cu ştaif occidental, ajunşi preşedinţi ai Franţei""","Fostul președinte al României, Traian Băsescu, a lansat un atac foarte direct la actualul președinte al Franței, Emmanuel Macron, pe care îl consideră la fel de arogant ca și cei doi predecesori ai săi, care până la urmă au pierdut alegerile prezidențiale. Fostul președinte îi recomandă tânărului președinte să se ocupe de Franța dacă are pretenția de a reforma Europa
„Franţa pe care o iubim!
Un tânăr fost bancher, pe numele lui Emmanuel Macron, răcneşte în urechea oricui este dispus să-l asculte că rostul lui pe acest pământ este să reformeze Uniunea Europeană.
Este al treilea preşedinte francez, după Sarkozy şi Holland care câştigă alegerile promiţând reformarea Uniunii Europene.
Câtă aroganţă la aceşti politruci cu ştaif occidental, ajunşi preşedinţi ai Franţei, care anunţă că reformează Europa, dar nu pot reforma Franţa.
O Franţă care de două decenii are acută nevoie de reforme sociale şi economice fundamentale pentru a mai putea fi un drapel pe care noi, ceilalţi europeni, să avem încredere a-l urma.
Mă tem că Emmanuel Macron va fi, consecutiv, al treilea preşedinte al Franţei care nu va câştiga al doilea mandat.
Ca să ne convingă că poate reforma Europa, Macron trebuie să ne convingă că poate reforma Franţa şi să ne redea Franţa puternică, Franţa pe care o iubim”, a încheiat fostul președinte.",https://www.notabn.ro/traian-basescu-cata-aroganta-la-acesti-politruci-cu-staif-occidental-ajunsi-presedinti-ai-frantei/,2020-03-06,About The Author
1180,1180,notabn.ro,"Traian Băsescu: ,,Este greu să găseşti un individ cu un caracter mai mizerabil decât Dragnea”","Traian Băsescu a lansat un atac virulent la adresa lui Liviu Dragnea, pe care l-a acuzat că a fost un beneficiar și un susținător al pretinsului stat paralel.
,,Este greu să găseşti un individ cu un caracter mai mizerabil decât Dragnea. La mitingul de sâmbătă din Piaţa Victoriei, înfiera cu mânie proletară, în faţa a cca 100.000 de naivi aduşi „pe tabel de prezenţă” din toată ţara, „ statul paralel”. Îmbogăţitul peste noapte din Teleorman a uitat să le spună naivilor din Piaţa Victoriei că în perioada 2010 – 2014, de două ori pe săptămână, se întâlnea în vilele SRI, K2 şi T14, cu exponenţii „statului paralel” , Maior, Koveşi, Coldea, Ponta (alt caracter) , Dâncu, şi puneau ţara la cale legat de dosare şi arestări, mai ales după mai 2012 când Ponta (alt mare caracter ) a devenit premier. Oare de ce nu o fi povestit Dragnea, naivilor din piaţă, cum îi mângâia ghipsul şi îi oferea şorici de porc proaspăt adus din Teleorman şi pârjolit la T14, Laurei Codruţa Koveşi ?
Oare cum ar fi primit naivii din piaţă vestea că Dragnea a fost unul din susţinătorii doamnei Koveşi la nominalizarea ca Procuror Şef DNA a doamnei Koveşi în 2013. Dar despre susţinerea publică dată renominalizării doamnei Koveşi de către Iohannis în 2016 ? Sau poate naivii din piaţă ar fi vrut şi ei un pahar cu vin roşu scump din sticlele pe care i le cărai lui Coldea ? Şi ce să vezi ? În epocalul discurs, tixit de perfidie şi minciună, lui Dragnea îi dă prin cap să spună că Băsescu a creat „statul paralel”. În regulă, o să fiu oricând de acord că timp de 10 ani, unul din obiectivele mele a fost consolidarea instituţiilor statului . Că uneori aceste instituţii au făcut abuzuri grave, pentru care procurori şi judecători trebuie să răspundă, iarăşi sunt de acord. Că trebuiesc modificate legi pentru ca abuzurile să nu mai fie posibile, este un alt lucru pe care îl susţin.
Dar dacă eu am creat „statul paralel” pe care Dragnea vrea să-l distrugă sau să-l supună, este cert că tot Dragnea este cel care a lins cu sârg pe toţi şefii instituţiile „statului paralel” pe care azi îi acuză. Concluzie despre „statul paralel”? Eu l-am făcut, iar Dragnea l-a lins.
PS – sintagma „stat paralel” nu are nici o acoperire în realitate. Este vorba însă despre procurori, judecători, şefi ai unor instituţii de forţă, protocoale secrete, dosare penale selective etc, iar aici este vorba despre calitatea unor oameni care trebuie să răspundă în faţa legii pentru abuzurile lor şi nu despre instituţii, care, încontinuare trebuiesc consolidate şi nu distruse”, a precizat fostul președinte.",https://www.notabn.ro/traian-basescu-este-greu-sa-gasesti-un-individ-cu-un-caracter-mai-mizerabil-decat-dragnea/,2020-03-06,About The Author
1181,1181,notabn.ro,BNR: În primele opt luni datoria externă totală a crescut cu peste 9 miliarde de euro,"În structură, datoria externă pe termen lung a însumat 74,342 miliarde euro la 31 august 2019 (68,2 la sută din totalul datoriei externe), în creștere cu 8,9 la sută față de 31 decembrie 2018, datoria externă pe termen scurt a înregistrat la 31 august 2019 nivelul de 34,630 miliarde euro (31,8 la sută din totalul datoriei externe), în creștere cu 9,7 la sută față de 31 decembrie 2018.
În perioada ianuarie – august 2019 contul curent al balanţei de plăţi a înregistrat un deficit de 7,080 miliarde de euro, comparativ cu 6,104 miliarde euro în perioada ianuarie – august 2018.
Sursa: Mediafax",https://www.notabn.ro/bnr-in-primele-opt-luni-datoria-externa-totala-a-crescut-cu-peste-9-miliarde-de-euro/,2020-03-06,About The Author
1182,1182,notabn.ro,Mihai Neamțu și Vladimir Tismăneanu își trimit săgeți și critici aspre,"În ultimile zile a apărut o polemică destul de aspră între Mihai Neamțu și Vladimir Tismăneanu. Pe pagina celor doi apar mesaje îndreptate unul împotriva celuilalt, iar meciul nu pare încheiat. Într-o postare, Tismăneanu l-a numit pe Donald Trump fascist iar de aici a început șirul declarațiilor între cei doi. De altfel Vladimir Tismăneanu este un simpatizant al democratului Bernie Sanders, recunoscut pentru ideile sale de stânga, chiar neomarxiste.
Filmul declarațiilor aici:
Mihai Neamțu: Când vorbești cu cineva despre victimele celei mai atroce dictaturi comuniste (Coreea de Nord), te aștepți la un răspuns bărbătesc, nu la reacții de mimoză ofensată.
Pentru cei nelămuriți, voi explica aici substanța polemicii mele cu prof. Tismăneanu — un intelectual căruia i-am arătat întotdeauna respectul cuvenit.
Mai întâi, o regulă de conduită personală: în perioada campaniilor electorale evit confruntările politice.
Dezbaterile televizate conțin momente încărcate cu emoție. Gesticulația e hiperbolizată. Candidații evoluează impredictibil și comit excese verbale. (Din rațiuni de marketing, eu însumi am folosit — în vara anului 2012 — imaginea usturoiului împotriva „strigoilor PSD…”).
După alegeri, timpul decantează percepțiile. Mi-am spus că, în primăvara lui 2018, poate nici Vladimir Tismăneanu nu mai crede că Trump e Hitler sau că marxistul „Bernie Sanders a revoluționat imaginația politică americană.”
În privința locatarului de la Casa Albă, știm cu toții: personajul polarizează electoratul. Unii iubesc acțiunile Președintelui SUA, alții îi detestă etica și estetica… Mai presus de impresii, însă, există fapte. Iar faptele nu țin cont de sentimente.
Și l-am întrebat pe Vladimir Tismăneanu, istoric al comunismului, cum vede eliberarea unor deținuți din Coreea de Nord sub administrația Trump/Pence? Are Președintele SUA vreun merit? Îi pasă unui gânditor antitotalitar de dizidenții arestați în Teheran?
Ce răspuns am primit? Un atac ad hominem. Nimeni nu neagă calitățile intelectuale ale profesorului Tismăneanu, meritele condamnării comunismului românesc ori susținerea unor tineri studioși (între care m-am numărat și eu acum vreo 10 ani). Dar nu orice critic al inconsistenței doctrinare e un dușman personal.
Impertinența mea? Am cerut claritate din partea intelectualilor români care și-au revendicat de-a lungul timpului valorile Dreptei clasic-liberale, conservatoare sau creștin-democrate.
Cei care au votat cu Hillary Clinton au avut un an și jumătate ca să-și distileze opiniile. Mulți studenți m-au întrebat: sunt acești profesori pro-Sanders niște oameni de Dreapta? Confuzii provocate de dublul limbaj…
Îi întreb, deci, mai departe și pe ceilalți pasageri din trenul „No Trump”: discursul de la Varșovia n-a fost unul istoric pentru Europa? Ierusalimul nu e, legitim, capitala evreilor? Sau dacă vă pasă de SUA, atunci reducerea taxelor și a birocrației nu vă bucură? Dar șomajul ajuns la cote istorice (3,9%) vi se pare relevant? Numirea lui Neil Gorsuch la Curtea Supremă ce impresie v-a lăsat? Și creșterea masivă a investițiilor în economia SUA? Mutarea lui Mike Pompeo de la șefia CIA în poziția de Ministru de Externe nu-i motiv de încurajare?
Repet: faptele sunt fapte și ele contează mai mult decât privirea admirativă în propria oglindă.
Vladimir Tismăneanu: „No good deed goes unpunished ori, mai impede spus, facerea de bine… ? Nu i-am cerut in viata mea lui Mihail Neamtu sa scrie scrisori de recomandare pentru mine. L-am sustinut cu incredere, am scris in favoarea lui. Nu o singura data. A fost invitat la mine in casa, a luat cina impreuna cu sotia si fiul meu. Am tacut politicos atunci cand declama patetic versuri de Radu Gyr. I-am scris chiar prefata la una din carti. Imi ziceam ca sunt infantilisme trecatoare. M-am inselat, nu sunt. Faptul ca a ajuns acum sa debiteze lucruri similare cu Dorin Tudoran, Radu Calin Cristea, Cornel Nistorescu, Petru Romosan, generalul securist Aurel Rogojan, raposatul Vadim Tudor, Mircea Platon, fratii Roncea, Ovidiu Hurduzeu si altii ca ei, este dezolant si, o spun sincer, rusinos. Nu pentru mine, pentru el. Este dreptul sau sa-l venereze pe Donald Trump. Este dreptul meu sa scriu aceste indignate, scarbite randuri…",https://www.notabn.ro/mihai-neamtu-si-vladimir-tismaneanu-isi-trimit-sageti-si-critici-aspre/,2020-03-06,About The Author
1183,1183,notabn.ro,"Târgul cititorilor de carte, la Colegiu Național ,,Andrei Mureșanu” din Bistrița","Un târg de carte inedit are loc în această săptămână la Colegiu Național Andrei Mureșanu din Bistrița sub îndemnul: „Nu vii tu la librărie, vine librăria la tine.”
Evenimentul va avea loc joi, 24 mai 2018, h 11.00 – 14.00, CNAM, Sala Mică de Sport
Invitatul de anul acesta: RADU VANCU
Parteneri:
Colegiul Național „Andrei Mureșanu” Bistrița • Asociația Argument • Editura Charmides • Casa de Editură Max Blecher • Casa Cărții Nicolae Steinhardt • Alexandria Librării Bistrița",https://www.notabn.ro/targul-cititorilor-de-carte-la-colegiu-national-andrei-muresanu-din-bistrita/,2020-03-06,About The Author
1184,1184,notabn.ro,CCR: Legea Statutului aleșilor locali este neconstituțională,"Curtea Constituţională a României (CCR) consideră că Legea privind Statutul aleşilor locali conţine formulări imprecise, lipsite de claritate şi imprevizibile. Contestația a fost depusă de parlamentari și PNL şi PMP.
,,Prin modul inexact de redactare a textelor legale criticate, se ajunge la situaţia în care toţi consilierii locali/judeţeni/primarii devin independenţi – în caz de fuziune. Însă, o atare redactare a textului constituie chiar o contradicţie în termeni cu scopul fuziunii prin absorbţie, întrucât, pe de o parte, nu se creează un partid nou, iar, pe de altă parte, partidul absorbant este cel ce rămâne cu personalitatea juridică şi care, de altfel, a participat în alegeri. Faptul că nu mai este acel partid în forma ‘pură’ de la alegeri nu poate conduce la ideea că toţi consilierii locali/judeţeni/primarii săi urmează să devină independenţi în mod obligatoriu. S-ar ajunge în situaţia ca un partid politic absorbit, ori cât de mic, ar fi să provoace pentru partidul absorbant pierderea tuturor consilierilor locali/judeţeni/primarilor, aceştia urmând să devină independenţi”, se arată în motivare.
Instanţa constituţională apreciază că, prin modul de redactare a normei legale, o astfel de ipoteză este plauzibilă.
,,Acceptarea unei asemenea soluţii legislative ar echivala cu o bulversare a funcţionării/compoziţiei politice a consiliilor locale şi judeţene, autorităţi publice fundamentale ale statului. Prin urmare, având în vedere modul general de formulare a textului, care nu se limitează la situaţia partidului absorbit şi/sau a celui rezultat din contopire, Curtea constată caracterul său imprecis, lipsit de claritate şi imprevizibil. Ori, încălcarea acestor cerinţe de calitate a legii este contrară art.1 alin.(5) din Constituţie”, precizează CCR.
Curtea Constituţională apreciază că aceleaşi probleme de calitate a legislaţiei sunt puse în discuţie şi prin faptul că, în prezent, preşedintele consiliului judeţean nu mai este ales prin scrutin uninominal, ci de către consilierii judeţeni, din rândul acestora, astfel că nu mai este clar în ce condiţii îşi poate pierde calitatea de consilier judeţean.
,,În logica textului, dacă preşedintele consiliului judeţean pierde calitatea de membru al partidului politic, prin excludere, în continuare îşi poate menţine funcţia de preşedinte al consiliului judeţean, fără a îndeplini, însă, condiţia sine qua non cu privire la calitatea de consilier judeţean, calitate pe care, în mod primar, o deţine. Or, într-o astfel de situaţie, nu se poate accepta că funcţia de conducere poate fi exercitată cu neîndeplinirea condiţiilor necesare ocupării funcţiei de bază. Prin urmare, în lipsa corelării articolului unic pct.2 (cu referire la art.15 alin.(2) lit.g1 )) din legea criticată cu art.1 alin.(5) din Legea nr.115/2015 se ajunge la o situaţie juridică neclară în privinţa preşedintelui consiliului judeţean, sub aspectul pierderii calităţii sale de membru al partidului pe listele căruia a fost ales în calitate consilier judeţean. Astfel, un consilier judeţean care a fost ales în considerarea acestei calităţi drept preşedinte al consiliului judeţean va continua să fie preşedinte al consiliului judeţean, fără să mai fie consilier judeţean”, se explică în motivare.
Conform aceleiaşi surse, o asemenea soluţie legislativă nu a fost reglementată şi în privinţa viceprimarului, care este, de asemenea, ales indirect dintre consilierii locali, iar dacă pierde calitatea de consilier local pierde, în mod logic, şi calitatea de viceprimar.
,,Totodată, sintagma ,,preşedintele consiliului judeţean ales pe lista unuia dintre aceste partide politice” din cuprinsul articolului unic pct.2 (…) din legea criticată este inexactă, din moment ce preşedintele consiliului judeţean nu este ales pe lista unui partid politic, ci consilierul judeţean este ales pe o astfel de listă. Prin urmare, întrucât, pe de o parte, preşedintele consiliului judeţean nu mai este o autoritate distinctă, iar, pe de altă parte, nu este ales pe lista unui partid politic, rezultă că textul criticat conţine şi o lipsă de acurateţe evidentă care afectează claritatea, precizia şi previzibilitatea legii, fiind, astfel, contrară prevederilor art.1 alin.(5) din Constituţie”, se mai arată în motivare.
CCR a dezbătut, pe 17 iulie, sesizarea PNL şi PMP în legătură cu unele modificări aduse Legii 393/2004 privind statutul aleşilor locali, care prevedeau ca mandatul consilierilor, primarilor şi preşedinţilor de consilii judeţene să nu înceteze de drept în cazul în care partidul pe listele căruia au candidat fuzionează cu alt partid.
,,În urma deliberărilor, Curtea Constituţională, cu unanimitate de voturi, a admis obiecţia de neconstituţionalitate formulată şi a constatat că dispoziţiile Legii pentru modificarea Legii nr. 393/2004 privind Statutul aleşilor locali sunt neconstituţionale. Decizia este definitivă şi general obligatorie şi se comunică Preşedintelui României, preşedinţilor celor două Camere ale Parlamentului şi prim-ministrului”, preciza într-un comunicat transmis atunci de CCR.",https://www.notabn.ro/ccr-legea-statutului-alesilor-locali-este-neconstitutionala/,2020-03-06,About The Author
1185,1185,notabn.ro,"Deputatul Robert Sighiartău, secretar general al PNL: Trei mari minciuni ale PSD","Într-o postare pe pagina sa oficială de Facebook, deputatul bistrițean, Robert Sigiartău, secretarul general al PNL spune:
„1. ”PSD se luptă cu nedreptăți și abuzuri”. Fals!
Campioni ai abuzurilor și nedreptăților, pesediștii defilează cu această lozincă doar ca să-și scape tovarășii cu probleme penale sau deja condamnați. Abuzuri și nedreptăți au fost și sunt, dar nu pesediștii sunt în măsură să le pună capăt. Când auziți pesediști care jură că acționează în numele dreptății, pregătiți-vă să-i vedeți cum fac abuzuri și nedreptăți și mai mari.
2. ” PSD este singurul partid care are grijă de oameni, e aproape de ei”. Fals! PSD i-a înșelat pe cei cărora a pretins că ”le dă”. Le-a dat cu o mână, le-a luat îndărăt cu două prin scumpiri, taxe și impozite sporite cu viclenie. Le-a dat pentru câteva luni măriri iluzorii de venituri dar le-a furat viitorul pentru că autostrăzile, spitalele și școlile promise nu le-au construit. Au avut o singură grijă pesediștii: să le fie bine lor și clientelei lor de incompetenți cu care au împânzit aparatul de stat. Când mai auziți pesediști care se laudă că au grijă de oameni, păziți-vă buzunarele pentru veți achita nota de plată a ”grijii” PSD.
3. ”PSD apără demnitatea românilor și a României ”. Fals! Guvernările lui Dragnea i-au umilit zi de zi pe românii din țară și i-au tratat cu dispreț pe cei plecați în Occident. Au arătat nepăsare pentru calitatea vieții oamenilor obișnuiți, confruntați cu calvarul din trafic, de la ghișee, din spitale, cu starea de nesiguranță crescândă din locurile publice, cu exemplele sfidătoare de incompetenți și semianalfabeți promovați în funcții înalte. Toate acestea și altele asemenea au făcut ca, în 2017, să plece din țară cel mai mare număr de români din ultimii opt ani. E o nerușinare să pretinzi că aperi demnitatea României când, în realitate, calci în picioare demnitatea propriilor cetățeni. Când mai auziți pesediști care pozează în mari patrioți și apărători ai demnității dumneavoastră, întrebați-vă la ce noi umilințe vă va supune guvernarea lor.”
sursa foto și text: Facebook Robert Sighiartău",https://www.notabn.ro/deputatul-robert-sighiartau-secretar-general-al-pnl-trei-mari-minciuni-ale-psd/,2020-03-06,About The Author
1186,1186,notabn.ro,Președintele Klaus Iohannis va avea astăzi consultări cu partidele pe legile justiției,"Preşedintele Klaus Iohannis a convocat partidele parlamentare la consultări, miercuri, de la ora 15,00, pe tema legislaţiei din domeniul Justiţiei.
Potrivit Administraţiei Prezidenţiale, programul consultărilor va fi următorul: de la ora 15,00 – Partidul Social Democrat; ora 15,30 – Partidul Alianţa Liberalilor şi Democraţilor; ora 16,00 – Partidul Naţional Liberal; ora 16,30 – Uniunea Salvaţi România; ora 17,00 – Uniunea Democrată Maghiară din România; ora 17,30 – Partidul Mişcarea Populară; ora 18,00 – Grupul parlamentar al minorităţilor naţionale.
Fiecare delegaţie poate fi formată din maximum cinci persoane.",https://www.notabn.ro/presedintele-klaus-iohannis-va-avea-astazi-consultari-cu-partidele-pe-legile-justitiei/,2020-03-06,About The Author
1187,1187,notabn.ro,Cod galben de ploi torențiale și instabilitate atmosferică în 25 de județe până luni seara,"Administraţia Naţională de Meteorologie (ANM) a emis duminică o atenţionare Cod Galben de ploi torenţiale şi instabilitate atmosferică accentuată pentru 25 de judeţe din centrul, nordul, vestul şi sud-vestul ţării, valabilă din această după amiază până luni seara.
Potrivit ANM, începând de duminică, de la ora 14:00, până luni, la ora 23:00, vor fi perioade cu instabilitate atmosferică accentuată în Banat, Crişana, Maramureş, Transilvania şi local în Oltenia şi în zona de munte. Se vor semnala averse ce vor avea şi caracter torenţial, frecvente descărcări electrice, intensificări de scurtă durată ale vântului care vor lua şi aspect de vijelie şi căderi de grindină.
În intervale scurte de timp sau prin acumulare, cantităţile de apă vor depăşi 20-25 de litri/mp şi izolat 40 – 60 de litri/mp.
Se vor afla în totalitate sub Cod galben 19 judeţe, respectiv: Maramureş, Covasna, Harghita, Braşov, Sibiu, Alba, Hunedoara, Caraş-Severin, Mehedinţi, Gorj, Dolj, Timiş, Arad, Bihor, Sălaj, Satu Mare, Bistriţa-Năsăud, Mureş, Cluj, şi parţial 6 judeţe: Suceava, Neamţ, Dâmboviţa, Prahova, Argeş, Vâlcea.",https://www.notabn.ro/cod-galben-de-ploi-torentiale-si-instabilitate-atmosferica-in-25-de-judete-pana-luni-seara/,2020-03-06,About The Author
1188,1188,notabn.ro,"România adună venituri în cuantum de sub 30% din PIB, în vreme ce Ungaria strânge 48%, Polonia şi Cehia 40%","Din 1990, România nu reușește să adune venituri mai mult de 33% din PIB.
Veniturile bugetului gene­ral consolidat au intrat începând cu 2016 sub bariera de 30% din PIB, pentru prima dată din 2004 încoace.
După primele opt luni din 2017, încasările bugetului general consolidat au crescut cu 9%, o creştere care, chiar dacă nu este cea anticipată la construcţia bugetului (plus 14%). Pe tot anul, încasările, ca pondere în PIB, ar urma să fie însă sub cele din 2016, când au fost de 29,5%, potrivit Ministerului Finanţelor.
Ca pondere a veniturilor în PIB, România rămâne pe ultimul loc în UE. Pe de altă parte, cu un nivel de 37,2%, România a avut în 2015 cel mai mare deficit de colectare a TVA (diferenţa globală dintre veniturile din TVA preconizate şi sumele efectiv colectate) la nivelul Uniunii Europene şi, din date, nimic nu arată că ceva s-a schimbat în ultimii doi ani.
Este limpede că principala cauză o reprezintă managementul slab la nivelul ANAF, incapacitatea de a crea mecanisme de colectare mai bună a banilor. Iar dacă sunt controlați doar cei care plătesc, rezultatele sunt pe măsură.
România a încercat să devină atractivă pentru investitori prin practicarea impozitelor mici, iar asta coroborat cu gradul slab de colectare face ca lucrurile să fie dificile.
În România, chiar dacă s-ar îmbunătăţi colectarea – şi aici trebuie să se facă rapid ceva, pentru că este mult spaţiu pentru îmbunătăţire – tot nu am ajunge cu gradul de colectare măcar aproape de nivelul Uniunii, pentru că este vorba des­pre structura impozitelor”, comen­tea­ză economistul Aurelian Dochia. El observă că, în România, accentul se pune pe im­pozitele indirecte (TVA), unde eva­ziu­nea este mai greu de supra­vegheat fără o tehnologie performantă. Eva­ziu­ne­a fiind mare aici, golul la buget va fi în­semnat – peste 7 miliarde de euro anual, după calculele Comisiei Europene.
După datele FMI, România va avea în 2017 venituri bugetare de 29% din PIB cu 20 de puncte procentuale sub Ungaria, cu 11 puncte procentuale sub Polonia şi Cehia, cu 6 puncte sub Bulgaria şi cu peste 15 sub media Uniunii Europene, ţări care au însă un nivel de taxare apropiat de al României.
În aceste condiţii, problema este cât va mai putea susţine bugetul consolidat planurile guvernului şi din ce bani vor fi finanţate salariile bugetare, programele sociale, dar şi investiţiile. Veniturile au crescut la opt luni cu 9%, an/an, dar deficitul bugetar este ţinut sub control doar din tăierea de fonduri de la investiţii – minus 52% la opt luni, faţă de aceeaşi perioadă a anului trecut.",https://www.notabn.ro/romania-aduna-venituri-cuantum-de-sub-30-din-pib-vreme-ce-ungaria-strange-48-polonia-si-cehia-40/,2020-03-06,About The Author
1189,1189,notabn.ro,Dacian Cioloș: Pactul pentru anticipate e singura soluție logică și viabilă de deblocare a crizei politice și e o soluție prin care poporul nu e ocolit,"Alianța USR PLUS propune partidelor parlamentare din Opoziție și președintelui Klaus Iohannis încheierea unui pact politic și parlamentar pentru declanșarea alegerilor anticipate, pe 6 iunie 2020, odată cu alegerile locale, pentru a scoate România din criza politică în care se află din cauza PSD-ALDE. Anunțul a fost făcut, luni, de liderii USR și PLUS, Dan Barna și Dacian Cioloș, în cadrul unei conferințe de presă comune, la Parlament.
Președintele PLUS, Dacian Cioloș, lider al grupului Renew Europe, a subliniat, în cadrul discursului său, că „statul are nevoie de reformă urgentă”, care să implice, în primul rând, măsuri de profesionalizare și de depolitizare.
„De ce un pact pentru anticipate: pentru că acest pact este singura soluție logică și viabilă de deblocare a crizei politice și e o soluție prin care poporul nu e ocolit. Cred că e important să mergem dincolo de calculele politicianiste și de interesul unor parlamentari de a-și mai prelungi mandatul cu câteva luni.
Din păcate, tragedia imensă de la Caracal ne-a arătat că nu doar suntem într-o criză politică, dar și că statul este într-o criză pentru că este capturat de grupuri de interese și statul are nevoie de reformă urgentă. Statul are nevoie, în primul rând, de profesionalizare și de depolitizare și astea sunt măsuri pe care noi suntem gata să le luăm în primele săptămâni/luni după ce ajungem la guvernare.
Dincolo de asta vedem că deja de câteva luni discutăm de această criză politică și uităm problemele pe care le avem de rezolvat, pe care PSD-ALDE le-a promis că le va rezolva: în educație, în sănătate. Vedem că, în continuare, proiectele de infrastructură atât pentru școli, cât și pentru spitale sunt blocate, că nu a crescut calitatea învățământului, că ne pleacă în continuare medicii. Deci sunt foarte multe motive.
Dacă ieșim din această bulă a discuțiilor politicianiste, vedem că sunt multe lucruri care trebuie rezolvate cu un Guvern care să aibă o perspectivă clară. Noi suntem pregătiți să intrăm la guvernare, dar pentru asta avem nevoie de legitimitatea votului și de o majoritate clară ca să putem lua aceste măsuri.
Mai bine semnăm acest pact, ne angajăm că organizăm cât de repede se poate alegeri anticipate și abia de acolo încolo începem să discutăm despre ceea ce e de făcut în România”, a declarat Dacian Cioloș.
Dacian Cioloș a reiterat faptul că „Alianța USR PLUS va ieși în perioada următoare și cu măsuri de propuneri de guvernare” pentru a arăta că este gata să guverneze în interesul românilor și să își asume o guvernare de perspectivă.
„De aceea și PLUS, în cadrul alianței, susține această propunere venită de la Dan Barna, candidatul nostru pentru prezidențiale, care arată că vine și cu soluții la problemele pe care le avem și că în calitatea pe care o va avea de viitor președinte al României știe ce are de făcut. Dacă parlamentarii se leagă de câteva luni de mandat și au speranța că după aceea mai pot să se prezinte în fața alegerilor să mai ceară un mandat înseamnă că nu au înțeles pentru ce s-au dus în Parlament. Apelul nostru este către niște oameni responsabili. Dacă nu, cum am spus, alegătorii o să decidă la momentul oportun pe cine trimit în Parlament, dar acum când lumea spune că <>, nu e adevărat. Se pot organiza. Totul ține de voința noastră și de obiectivul pe care îl avem”, a mai afirmat Dacian Cioloș.",https://www.notabn.ro/dacian-ciolos-pactul-pentru-anticipate-e-singura-solutie-logica-si-viabila-de-deblocare-a-crizei-politice-si-e-o-solutie-prin-care-poporul-nu-e-ocolit/,2020-03-06,About The Author
1190,1190,notabn.ro,Monica Niculescu se impune lejer în fața lui Ostapenko în primul tur al turneului de la Shenzen,"de Mihai Sărmășan
Monica Niculescu s-a calificat în turul doi la Shenzhen după o victoria mare obținută în fața letonei Jelena Ostapenko.
Meciul s-a terminat după doar 51 de minute. Monica Niculescu – Jelena Ostapenko 6-0, 6-2, cu o prestație entuziasmantă a jucătoarei noastre și 35 de greșeli neforțate ale letonei.
Primul set a fost unul fără istoric. Monica Niculescu l-a câștigat cu 6-0, după 17 minute, timp în care Ostapenko a luat doar 4 puncte. Letona a început mai bine actul secund și a condus cu 2-0, după ce a făcut și un break. A urmat însă încă o serie de 6 game-uri consecutive ale Monicăi.
În turul următor Monica Niculescu o va întâlni pe Kristyna Pliskova.",https://www.notabn.ro/monica-niculescu-se-impune-lejer-in-fata-lui-ostapenko-in-primul-tur-al-turneului-de-la-shenzen/,2020-03-06,About The Author
1191,1191,notabn.ro,"""Piatră de hotar"" pusă de Nicolae al României pe Via Transilvanica","Principele Nicolae al Romaniei, voluntar vechi al organizației Tasuleasa Social și Ambasador Via Transilvanica, s-a aflat în județul Bistrița,Năsăud pentru a ajuta la continuarea proiectului inițiat de Tasuleasa Social.
Proiectul Via Transilvanica se află în derulare.
Prințul Nicolae a vizitat atelierul de sculptură al artistului Maxim Dumitraș de la Sângeorz Băi, fabrica de cherestea din localitatea Lunca Ilvei și Măgura Ilvei, locul de unde sunt aduse pietrele din andezit care sunt utilizate pentru marcarea traseului.
„Pentru că niciuna dintre cele 140 de borne pe care le-am montat anul trecut nu a suferit vreo stricăciune și pentru că noi le-am denumit demult străjeri ai drumului, străjeri ce vor rămâne și după ce noi vom îmbătrâni, suntem convinși că merită să facem eforturi să găsim artiști cât mai mulți, cu ajutorul Dumneavoastră, să-i invităm la Tasuleasa Social, și pentru un buget de onoare să ne ajute să facem una dintre cele mai lungi expoziții din lume.
250 de pietre de hotar sunt în lucru și care cu ajutorul Dumneavoastră și cel al Principelui Nicolae al Romaniei, își caută oamenii care să contribuie la realizarea acestui traseu de lungă distanță.
A fost o zi plină de speranță!”, menționează reprezentanții asociației Tasuleasa Social.",https://www.notabn.ro/piatra-de-hotar-pusa-se-nicolae-al-romaniei-pe-via-transilvanica/,2020-03-06,About The Author
1192,1192,notabn.ro,Întrevederi cu mediul de afaceri ale premierului Ludovic Orban la Conferința de Securitate,"Cu ocazia participării la Conferința de Securitate de la Munchen, premierul Ludovic Orban a avut o serie de întrevederi cu reprezentanți ai mediului de afaceri, după cum urmează:
La 14 februarie, prim-ministrul României a participat la o întrevedere cu reprezentanții reuniți ai Forumurilor Româno-German și Germano-Român – prima reuniune comună a celor două formate de cooperare.
La reuniunea cu caracter informal au participat președintele Forumului Româno-German, prof. dr. Andrei Pleșu, și președintele Forumului Germano-Român, președintele Comisiei pentru afaceri europene din Parlamentul federal german, Gunther Krichbaum, Bernd Fabritius, comisar guvernamental german pentru minoritāti nationale, alături de alți membri marcanți ai executivului și legislativului, mediului de afaceri și societății civile din cele două țări.
Prim-ministrul Ludovic Orban a evidențiat caracterul special, de natură strategică, al cooperării bilaterale, aflată în evoluție ascendentă, și a apreciat activitatea celor două Forumuri, care a contribuit de o manieră substanțială la consolidarea relației dintre cele două state.
Totodată, a evidențiat rolul de punte al minorității germane din România și al comunității românești din Germania, catalizatori importanți în dinamica relației dintre cele două țări.
La aceeași dată, șeful executivului român s-a întâlnit cu Kent Walker, vice-președinte pentru afaceri globale al companiei Google, prilej cu care a prezentat interlocutorului avantajele mediului investițional și de afaceri din România, precum și măsurile în acest sens adoptate de guvernul pe care îl conduce. Premietul a adresat vice-președintelui Google invitația de a lua în considerare stabilirea unei prezențe a companiei în țara noastră.
La 15 februarie, premierul Ludovic Orban s-a întâlnit cu reprezentanți ai conducerii Comitetului economiei germane pentru relațiile cu Estul (Ostausschuss der deutschen Wirtschaft), asociație a firmelor germane care reprezintă interesele acestora în țări din Europa Centrală, de Sud-Est, Caucazul de Sud și Asia Centrală.
Premierul român a exprimat interes pentru consolidarea și extinderea cooperării economice bilaterale, Germania fiind primul partener comercial al României, cu care se derulează peste o cincime din volumul comerțului exterior, și al treilea investitor în economia românească.
Prim-ministrul Ludovic Orban a adresat aprecieri față de prezența a peste 23.000 de companii germane în România, care au creat peste 300.000 de locuri de muncă, și a prezentat avantajele României ca destinație a investițiilor germane, precum și măsurile de îmbunătățire a cadrului legislativ și financiar, în scopul atragerii de investiții germane de calitate, pe termen lung. A fost convenită, de asemenea, realizarea, în perioada următoare, a unor evenimente de promovare economică în cele două țări.
Prim-ministrul Ludovic Orban a avut, de asemenea, o întrevedere cu Generalul James Jones, președinte onorific al reputatului think-tank american Atlantic Council și, totodată, președinte al Jones Group International. Discuția s-a concentrat asupra modalităților de consolidare și stimulare în continuare a prezenței investiționale în țara noastră a companiilor americane. Prim-ministrul Orban a salutat, în context, anunțul făcut în cursul dimineții zilei de 15 februarie de secretarul de stat al SUA, Mike Pompeo, referitor la decizia administrației americane de finanțare, cu 1 miliard de dolari, a unor proiecte energetice promovate în cadrul Inițiativei celor Trei Mări.
Informații suplimentare
Forumul Germano-Român, înființat în 1999 la Berlin, constituie o platformă publică pentru sprijinirea relațiilor bilaterale, reunind numeroase asociații și organizații în centrul activității cărora se află cooperarea germano-română. În noiembrie 2018, a fost ales în funcția de președinte al Forumului Germano-Român parlamentarul Gunther Krichbaum, președintele comisiei de afaceri europene din Bundestag.
Forumul de Cooperare Bilaterală Româno-German, înființat în anul 2015, se constituie într-o platformă pentru schimburile româno-germane la nivel cultural, social, economic şi științific, al cărei obiectiv este să ajute la consolidarea eforturilor de promovare şi dezvoltare a relațiilor bilaterale. Președintele Forumului Româno-German este Prof. Dr. Andrei Pleșu. În contextul celebrării Centenarului României, Ministerul Afacerilor Externe român a organizat, la 24 septembrie 2018, împreună cu Forumul de Cooperare Bilaterală Româno-German, dezbaterea 100 ani – România modernă și rolul minorităților. Minoritatea germană ca stimulent al dialogului comunitar.
Ostausschuss der deutschen Wirtschaft este o Asociație a firmelor germane care reprezintă interesele acestora în 29 de țări din Europa centrală, de sud-est, Caucazul de sud și Asia Centrală.
Asociația sprijină proiectele membrilor, facilitează contacte și intrarea pe piață în țările de destinație. Asociația cooperează cu guvernul federal german, cu guvernele celor 29 de state și Comisia Europeană.
Ostausschuss este sprijinită si sponsorizată, de asemenea, de 6 asociații ale mediului de afaceri german și are 350 de membri (IMM-uri și firme cotate la DAX). Asociația informează membrii cu privire la evoluțiile de pe piețele economice, organizează conferințe de specialitate, vizite pentru delegații și pune la dispoziție publicații.",https://www.notabn.ro/intrevederi-cu-mediul-de-afaceri-ale-premierului-ludovic-orban-la-conferinta-de-securitate/,2020-03-06,About The Author
1193,1193,notabn.ro,Clujul pe primul loc la Bacalaureat. Absolvenții au fost felicitați de primarul Boc,"Clujul este pe primul loc în țară în ceea ce privește rata de promovabilitate la BAC, cu șapte școli ce au promovabilitate de 100% în sesiunea care tocmai s-a încheiat.
,,Felicitări elevilor clujeni pentru performanțele de la Bacalaureat!!! Transmit, în numele comunității noastre, sincere felicitări elevilor, profesorilor și părinților, pentru efort și rezultate!
Educația este principala cale spre prosperitate individuală și colectivă. De asemenea, investiția în educație este cea mai sigură investiție din lume, întrucât este lipsită de grija falimentului. La Cluj-Napoca, 20% din impozitele și taxele locale se întorc pentru investiții în educație.
Primăria municipiului Cluj-Napoca va continua să sprijine învățământul preuniversitar atât la nivel de infrastructură, prin investiții de la bugetul local și proiecte cu finanțare europeană, cât și prin politici publice locale și suport în proiectele dedicate elevilor”, a transmis primarul Emil Boc părinților și elevilor.",https://www.notabn.ro/17931-2/,2020-03-06,About The Author
1194,1194,notabn.ro,"Opoziţia democratică câştigă alegerile în Transilvania, PSD domină în Moldova şi Muntenia","Centrul de Sociologie Urbană și Regională (CURS) a dat publicității un Infografic având la bază date din ultimul sondaj de tip Omnibus (ianuarie-februarie). PSD domină autoritar în Muntenia și Moldova, în timp ce PNL câştigă în Ardeal. Nu sunt surprize majore nici în ce privește intenția de vot pentru rural/urban, dar arată clar că partidele cu structuri pot emite pretenții.
În Moldova:
PSD 39%
PNL 16%
USR 8%
ALDE 11%
PMP 4%
PLUS 5%
Pro Romania 13%
UDMR 0%
Alt partid 4%
În Transilvania:
PSD 15%
PNL 27%
USR 10%
ALDE 6%
PMP 5%
PLUS 10%
Pro Romania 6%
UDMR 19%
Alt partid 2%
În Muntenia
PSD 41%
PNL 20%
USR 9%
ALDE 11%
PMP 4%
PLUS 3%
Pro Romania 10%
UDMR 0%
Alt partid 2%",https://www.notabn.ro/opozitia-democratica-castiga-alegerile-in-transilvania-psd-domina-in-rest/,2020-03-06,About The Author
1195,1195,notabn.ro,"Patriarhul Daniel: Crăciunul este sărbătoarea milostivirii și, în același timp, a bucuriei","Înainte de Sărbătoarea Nașterii Domnului, Preafericitul Părinte Daniel, Patriarhul Bisericii Ortodoxe Române, le-a transmits un mesaj românilor prin care îndeamnă la milostenie.
Patriarhul Daniel: ,,Cu prilejul Sărbătorii Nașterii Domnului oferim daruri celor dragi și celor care sunt neajutorați. Oferim daruri ale iubirii noastre ca răspuns la iubirea lui Dumnezeu pentru noi. Cu alte cuvinte, Sărbătoarea Crăciunului este sărbătoarea milostivirii și, în același timp, a bucuriei. Cel care dăruiește semenilor săi umple sufletul său de iubirea milostivă a lui Dumnezeu.
Cu prilejul acestei mari sărbători a creștinătății ne gândim în mod deosebit la românii din țară, dar și din afara țării, la românii de lângă granițele actuale ale României, dar și la românii din diaspora. Îi pomenim în rugăciunile noastre și trebuie să arătăm semne de frățietate și de comuniune românească.
De asemenea, în aceste zile suntem chemați să ajutăm pe cei săraci, pe cei bătrâni, pe oamenii bolnavi, însingurați și neajutorați, să răspândim în jurul nostru pace și bucurie din pacea și bucuria lui Hristos”.",https://www.notabn.ro/patriarhul-daniel-craciunul-este-sarbatoarea-milostivirii-si-acelasi-timp-bucuriei/,2020-03-06,About The Author
1196,1196,notabn.ro,"Vreme foarte rece, în următoarele zile, în toată țara. Va fi frig și de Ziua Națională","Vremea se anunță rece în următoarele zile, inclusiv de Ziua Națională. Astfel, potrivit ANM, temperaturile vor fi sub pragul înghețului în toată țara și în unele regiuni se vor înregistra ninsori. Cel mai frig va fi în Transilvania, Maramureș și Moldova, unde noaptea temperatura va scădea până la valori de -15 grade Celsius. La munte, temperatura aerului va scădea până în 29 noiembrie (când se vor înregistra -7 grade), apoi va crește până la valori pozitive după data de 1 decembrie
De miercuri seara și până vineri la ora 10, în sud-estul țării vântul va avea intensificări cu viteze de 45-55 km/oră și va spulbera zăpada depusă mai ales în timpul nopții de miercuri spre joi și pe parcursul zilei de joi.",https://www.notabn.ro/vreme-foarte-rece-in-urmatoarele-zile-in-toata-tara-va-fi-frig-si-de-ziua-nationala/,2020-03-06,About The Author
1197,1197,notabn.ro,Traian Băsescu: Se prefigurează oare o „Primăvară Europeană”?,"În decembrie 2010 în Tunisia izbucnea „Primăvara Arabă” ce avea să se extindă în Egipt, Libia, Siria, Yemen, Algeria, Iordania, Bahrein. În cele mai multe dintre aceste ţări revoltele de stradă au început paşnic şi au evoluat cu violenţă amplificată de mânia stârnită de intervenţiile brutale ale autorităţilor, ducând în unele ţări la schimbari de regim, în altele au degenerând în războaie civile iar în altele regimurile au trebuit să facă concesii consistente pentru a supravieţui şi a restabili ordinea socială.
În Uniunea Europeană mişcările de stradă din 2018 arată un potenţial ridicat pentru o apropiată negare a ordinii sociale şi uneori chiar a ordinii constituţionale din ‚ţări membre UE. Fie că vorbim de mişcările de stradă din România, Polonia, Italia, Germania, Franţa, Spania sau Belgia, populaía se opune guvernărilor naţionale şi nu de puţine ori Uniunii Europene. Experienţa Regatului Unit al Marii Britanii şi Irlandei de Nord, votul majoritar pentru BREXIT al insularilor, ne demonstrează fără echivoc faptul că ceva nu este în regulă cu Uniunea Europeană, chiar dacă până la urmă nu va exista un BREXIT.
Dar ce nu este în regulă cu noi, cu Uniunea Europeană ?Doar câteva exemple :1.Transferul integral al costurilor schimbărilor climatice strict pe spinarea şi buzunarul clasei medii şi a celor săraci (ex: interzicerea autoturismelor cu motoare diesel deţinute în principal de navetişti şi oameni săraci, creşterea accizei la combustibil pe care cetăţenii le plătesc din buzunar propriu iar cei bogaţi pun cheltuielile pe firmă, etc) ;
2. Sentimentul justificat al cetăţenilor europeni că ei nu participă la deciziile privind prezentul şi viitorul Uniunii și incapacitatea guvernelor naţionale şi a UE de a rezolva problema şomajului în rândul tinerilor care depăşeşte 20 la sută sau a integrării migranţilor care devin catalizatori a violenţelor din stradă ;
3.Sentimentul de insecuritate generat de incapacitatea instituţiilor responsabile de a preveni atentate în spaţii publice ;
4.Incapacitatea UE de a arăta cetăţenilor care este viitorul, ceea ce permite extremiştilor de stânga şi de dreapta să vină cu soluţii îndreptate spre distrugerea UE ;
5.Lipsa comunicării simple, pe înţelesul populaţiei dintre factorii de decizie politică şi cetăţeni având ca efect neîncrederea şi implicit nesusţinerea deciziilor politice de către populaţie, fie că vorbim de deciziile cu privire la reducerea emisiilor de carbon, despre migraţie, despre bugetele alocate ţărilor nou venite în UE, despre vârsta de pensionare, despre reducerea deficitelor bugetare sau reducerea datoriei publice etc. etc. ;
6.Reprimarea în forţă a manifestaţiilor publice ceea ce este de natură să revolte întreaga populaţie, indiferent că participă sau nu la manifestaţiile antiguvernamentale ;
7.Convingerea tot mai puternică a unei bune părţi a europenilor că sunt prost guvernaţi şi la nivel naţional dar şi la nivel european ;
8.În timp ce populaţiile ţărilor UE au dificultăţi tot mai mari datorită nesiguranţei zilei de mâine, multinaţionalele şi băncile obţin profituri în creştere după ce au ieşit din criză pe spinarea populaţiei ;
9.Ascensiunea partidelor naţionaliste,populiste şi extremiste urmare a lipsei de soluţii credibile în probleme sociale cu care se confruntă populaţia ;
10.Mulţi cetăţeni europeni au senzaţia că Uniunea nu este şi a lor ci este doar a politicienilor ;
11.Nivelul diferit de integrare al statelor membre dar şi voinţa politică scăzută a parte din statele Uniunii de a accelera procesele de integrare generează discrepanţe majore în nivelul de trai al cetăţenilor.
12.Franţa şi Germania se clatină din punct de vedere al încrederii partenerilor lor europeni că ar mai putea tracta Uniunea într-o direcţie certă şi unanim acceptată .
Toate acestea şi multe altele, ar putea genera mişcări de stradă masive şi revolte succesive sau simultane, prin contaminare, de-a lungul şi de-a latul Uniunii Europene. Riscul unei „Primăver Europene” există şi este responsabilitate Consiliului European, a Consiliului Uniunii Europene şi a Comisiei Europene să dea soluţii la problemele care îi frământă pe cetăţenii Uniunii , cetăţeni care încep să-şi piardă răbdarea, pentru că problemele trenează de multă vreme şi au tot fost amânate din lipsă de decizii politice.
Oricum, nu eu voi da soluţiile de redresare a Uniunii Europene, dar mi-aş permite să sintetizez propria-mi părere într-un singur cuvânt :INTEGRARE, cât mai multă şi mai rapidă INTEGRARE a statelor membre.Cu siguranţă, o accelerare a proceselor de integrare implică o creştere consistentă a costurilor iar plătitorii vor trebui să fie Germania, Franţa, Italia, Olanda . Dar dacă îşi doresc ca Uniunea să progreseze pentru a putea să rezolve problemele care trenează de multă vreme aceste ţări trebuie să plătească acum pentru a câştiga alături de celelalte state mai târziu.
Politicienii europeni trebuie să înceapă guvernarea pentru cetăţenii europeni având grijă să împartă corect costurile între cetăţenii europeni pe de o parte şi multinaţionale plus bănci pe de altă parte.Asta dacă după o „Primăvară Arabă” vrem să nu ne surprindă o „Primăvară Europeană” şi să ne întrebăm pe urmă de ce s-a întâmplat .",https://www.notabn.ro/traian-basescu-se-prefigureaza-oare-o-primavara-europeana/,2020-03-06,About The Author
1198,1198,notabn.ro,Șapte jurați aleg concurenții Festivalului Cerbul de Aur 2019,"Crina Mardare, Cătălin Cățoiu, realizatorii de emisiuni radio Felix Crainicu (Radio România), Oliver Simionescu – DJ Olix (Kiss FM), Andreea Remețan (Virgin Radio), Liana Stanciu, jurnalist TVR și Gabriel Scîrlet, regizor muzical TVR, sunt jurații selecției din acest an pentru concursul internațional de interpretare a Festivalului Cerbul de Aur.
Doar 12 artiști, dintre cei 71 înscriși vor urca pe scena Festivalului, iar juriul de selecție va alege, zilele următoare, numele celor pe care îi vom urmări în concursul de la Brașov.
„Mă bucur că Festivalul Cerbul de Aur și-a reconfirmat statutul de eveniment internațional de tradiție. Artiști din 21 de țări au intrat în selecție, iar juriul are o sarcină foarte grea: doar 12 dintre ei vor intra în lupta pentru Marele Trofeu și pentru celelalte premii ale concursului, în valoare totală de peste 55 de mii de euro. Joi, 11 iulie, la finalul sesiunii de jurizare, îi vom cunoaște.”, a declarat Smaranda Vornicu-Shalit, directorul festivalului.
Juriul de selecție:
Cu o carieră îndelungată în România dar și în străinătate, unde a susținut concerte în Olanda, Danemarca sau Germania, Crina Mardare a făcut parte din trupe precum Sfinx Experience sau Stereo. Vocal coach la propria școală de muzică, Crina Mardare a jurizat semifinaliștii Eurovision România 2018, iar anul acesta revine, în calitate de jurat, într-un proiect marca TVR – Festivalul Cerbul de Aur.
Cătălin Cățoiu a cunoscut succesul pe scenele din România ca membru al trupei VH2, alături de legende ale muzicii românești – Gabriel Cotabiță și Mihai Pocorschi. Cătălin are o vastă experiență în industria de entertainment, activând ca producător („Fetele lu’ dom’ Profesor”, „Liber ca pasărea cerului”, „The Wanderers”), actor („Îngerașii”, „Aniela”, „Pariu cu viața”) sau realizator de videoclipuri pentru vedete precum Loredana, Laura Stoica sau Silvia Dumitrescu. Pentru videoclipul piesei „Lumea mea”, interpretată de Silvia Dumitrescu, a fost laureat al Festivalului Cerbul de Aur – ediție 1997, câștigând premiul 1 la această secțiune.
Felix Crainicu este regizor de teatru (cu numeroase spectacole montate în teatre din România), scriitor, fondator al Școlii de dans și teatru Oportunidad. Cu o experiență de 25 de ani în radio, Felix Crainicu realizează, în prezent, mai multe emisiuni muzicale la Radio România Actualităţi – „Muzica de top“, „Muzică şi radio“, „Colecţia de muzică – succesele muzicii româneşti“.
Liana Stanciu se numără printre primii realizatori de radio dupa 1989 și face parte din echipa TVR de peste zece ani, unde este realizator de emisiuni de divertisment și culturale. Liana Stanciu are o experienţă vastă în media românească și este activă în mai multe ONG-uri.
Gabriel Scîrlet a absolvit Universitatea Naţională de Muzică Bucureşti la secţia Compoziţie. Din 2006 este regizor muzical la Televiziunea Română, unde a realizat regia muzicală pentru numeroase concursuri muzicale: Eurovision, Cerbul de Aur, Concursul George Enescu, Eurovision Junior, Mamaia Copiilor. Lansări discografice: Jon Lord live(EMI Londra), Filarmonica Moscova(Sony Austria), Filarmonica George Enescu, Hope Concert.
Oliver Simionescu , sau DJ Olix, așa cum îl cunosc fanii Kiss Fm, face parte din echipa stației de mai bine de 12 ani și pune muzică la evenimente precum Neversea, ColorRun sau Untold. „Partydul KissFm“ și „Kiss Kiss in the mix“ sunt doar două dintre programele care l-au consacrat la radio. Când nu este la pupitrul Kiss FM, DJ Olix filmează, testează și apasă butoane cu nesaț, fiind pasionat de tot ce înseamnă aparate electronice, gadgeturi și deviceuri.
Andreea Remețan , om de radio cu o experiență de mai bine de 14 ani, este realizator programe la Virgin Radio, creator de conținut pe , om de radio cu o experiență de mai bine de 14 ani, este realizator programe la Virgin Radio, creator de conținut pe www.RemeStie.ro și instagrammer.
Ediţia 2019 a Festivalului va avea loc în perioada 22 – 25 august, în Braşov, și va aduce numeroși artiști pe scena din Piața Sfatului. Pe lângă recitalurile vedetelor invitate, 12 finaliști ai concursului internațional de interpretare vor cânta pentru premii de peste 55 de mii de euro. Pentru concurenții din acest an, echipa TVR a pregătit un format format cu două zile de concurs, o Gală de premiere şi evenimente adiacente. Festivalul se va încheia cu un spectacol folcloric care va reuni muzica populară tradiţională românească şi prelucrări de actualitate ale acestui gen muzical. Evenimentul va fi transmis în direct şi în exclusivitate de Televiziunea Română.
Despre Festivalul Internaţional Cerbul de Aur:
Festivalul Internaţional Cerbul de Aur a debutat în anul 1968 şi a avut 18 ediţii, ultima dintre acestea fiind organizată în anul 2018, la aniversarea celor 50 de ani de la debut. Evenimentul a devenit cel mai mare festival internaţional de muzicã organizat în România şi, în mod tradiţional, la Brașov.
De-a lungul anilor, acest prestigios festival a găzduit apariţii sau recitaluri ale unor vedete precum Diana Ross, Amália Rodrigues, Julio Iglesias, Dalida, Sheryl Crow, Tom Jones, Juliette Greco, Vaya con Dios, Coolio, Barbara, Christina Aguilera, Cliff Richard, Kenny Rogers, Ricky Martin, Kelly Family, Patricia Kaas, Gilbert Becaud, Josephine Baker, Toto Cutugno, Enrico Macias, Boy George, James Brown, Kenny Rogers, Ray Charles, UB 40, Scorpions, Pink, Sheryl Crow, James Blunt, Amy Macdonald, Nicole Scherzinger şi mulţi alţii.
Prin calitatea actelor artistice prezentate, „Cerbul de Aur” este nu doar un brand de prestigiu al TVR, ci şi unul naţional, spectacolele organizate în cadrul festivalului adunând de un număr impresionant de spectatori şi telespectatori din întreaga ţară.
Sursa: TVR",https://www.notabn.ro/sapte-jurati-aleg-concurentii-festivalului-cerbul-de-aur-2019/,2020-03-06,About The Author
1199,1199,notabn.ro,Copiii cer autorităţilor şcoli fără bullying,"Forumul Naţional al Copiilor: Copiii cer autorităţilor şcoli fără bullying, cadre didactice competente, mai mulţi consilieri şcolari şi grupuri de acţiune anti-bullying din care să facă parte reprezentanţii lor
Bucureşti, 4 iunie 2019: În şcolile din România, zeci de mii de elevi trăiesc zilnic situaţii de bullying, fiind excluşi din grupul de colegi, umiliţi în public, ameninţaţi, bătuţi în mod repetat de către colegii lor. Convinşi că implicarea lor directă în prevenirea şi combaterea acestui fenomen, alături de cadrele didactice, consilierii şcolari şi părinţii, reprezintă un drept, dar şi condiţia fundamentală pentru a învăţa în şcoli fără bullying, 100 de copii din Bucureşti şi alte 13 judeţe ale ţării au participat, între 1 şi 4 iunie, la cea de-a 19-a ediţie a Forumului Naţional al Copiilor.
„Bullying-ul se extinde în şcolile în care învăţăm, dacă nu luăm măsuri rapide şi dacă noi, copiii, nu vom fi implicaţi în toate etapele.”, declara unul dintre copiii participanţi, în debutul evenimentului organizat de Salvaţi Copiii. Reconsiderând dreptul fundamental al exprimării propriilor opinii şi al participării lor concrete în contexte şi situaţii care-i privesc în mod direct, copiii au transmis autorităţilor, în cea de-a patra zi a Forumului, următoarele solicitări:
1. Crearea de grupuri de acţiune anti-bullying în fiecare unitate de învăţământ din care să facă parte, alături de cadre didactice pregătite şi de consilierul şcolar, cel puţin 2 elevi şi 2 părinţi;
2. Implementarea în toate şcolile şi liceele, la propunerea şi sub coordonarea grupurilor lor de acţiune anti-bullying, a unui sistem de identificare şi raportare a cazurilor de bullying, cu respectarea principiului confidenţialităţii;
3. Creşterea numărului de consilieri şcolari: un consilier şcolar la un număr realist de elevi, de ex. la 500 de elevi şi nu la 800 cum prevede legea în prezent, şi asigurarea unei formări specifice a acestora pentru consilierea copiilor, victime ori agresori, în situaţii de bullying;
4. Asigurarea formării continue şi a evaluării periodice a cadrelor didactice (învăţători, diriginţi) pentru asigurarea unui climat pozitiv în şcoală, fără bullying şi cu respectarea demnităţii fiecărui copil;
5. Derularea de campanii publice de combatere a bullyingului şi a cyberbullying-ului, în care să fie implicaţi deopotrivă elevii şi profesorii, promovarea site-ului www.scolifarabullying.ro şi stabilirea unei Zile naţionale anti-bullying în sistemul de învăţământ.
Copiii participanţi la acest eveniment de tradiţie al Organizaţiei Salvaţi Copiii România au prezentat astfel autorităţilor, în data de 4 iunie, aceste solicitări pentru ca şcolile să dezvolte programe şi activităţi anti-bullying. Cererile copiilor includ termene de realizare a acţiunilor propuse şi instituţiile responsabile pentru acest lucru.
„Când unui copil îi este frică de colegii lui, el parcă se blochează, nu mai poate învăţa şi nu mai are încredere să vorbească cu cei din jur.” (Andrei, 15 ani)
„Frica, umilinţa, complicitatea forţată, toate acestea creează un context psiho-social vulnerabil, în care relaţiile sociale sunt denaturate, iar încrederea, una dintre achiziţiile esenţiale ale unui elev, este fisurată şi compromisă. Şcoala trebuie să fie un loc în care fiecare copil şi fiecare profesor să se simtă în siguranţă”, spune Gabriela Alexandrescu, Preşedinte Executiv Salvaţi Copiii România.
Date de context:
Dintre cei aproximativ 1.300.000 de copii aparţinând ciclurilor gimnazial şi liceal:
– 400.000 sunt excluşi din grupul de colegi
– 325.000 sunt umiliţi în public
– 390.000 sunt ameninţaţi cu bătaia sau cu lovirea
– 220.000 sunt bătuţi în mod repetat de către colegii lor.
Aşa arată statistica directă a cazurilor de bullying, un fenomen complex, ale cărui consecinţe afectează deopotrivă victima, agresorul şi martorul tăcut.
La nivel european, România se situează pe locul 3 în clasamentul celor 42 de ţări în care a fost investigat fenomenul, potrivit unul raport2 al Organizaţiei Mondiale a Sănătăţii (OMS), cu 17% dintre copiii de 11 ani care au recunoscut că au agresat alţi elevi cel puţin de trei ori în luna anterioară, procentajul celor de 13, respectiv 15 ani, fiind de 23%.
Dar cifrele nu acoperă întreaga realitate a unui fenomen complex cu repercusiuni pe termen lung asupra dezvoltării psiho-emoţionale şi vieţii sociale ale tuturor actorilor implicaţi: victimă – agresor – martor.
Delegaţiile copiilor au fost primite de reprezentanţii Ministerului Educaţiei Naţionale, Camerei Deputaţilor şi Centrului Municipiului Bucureşti de Resurse şi Asistenţă Educaţională.
Ministrul Educaţiei, doamna Ecaterina Andronescu, a ascultat cu interes recomandările prezentate de copii, Ministerul Educaţiei Naţionale sprijinind demersurile Organizaţiei Salvaţi Copiii în baza Protocolului de colaborare privind prevenirea comportamentelor de bullying în mediul şcolar.
Reprezentantul Centrului Municipiului Bucureşti de Resurse şi Asistenţă Educaţională, doamna Aura Stănculescu, a primit cu deschidere delegaţia copiilor, dovedind un real interes faţă de soluţiile propuse de copii: „Diminuarea bullyingului şi a efectelor acestuia nu se poate realiza decât printr-un efort comun al actorilor implicaţi: victimă, agresor, martori. Este necesar ca aceştia să înţeleagă faptul că identificarea corectă a situaţiei, a nevoilor celor implicaţi, precum şi a soluţiilor imediate pot conduce la diminuarea daunelor fizice, emoţionale şi sociale”.
La Comisia pentru învăţământ, ştiinţă, tineret şi sport din cadrul Camerei Deputaţilor, delegaţia copiilor a fost primită de doamna Camelia Gavrilă, Preşedintele Comisiei. Dialogul s-a desfăşurat într-un context informal şi încurajator pentru copii, iar delegaţia de elevi a plecat cu promisiuni ale căror îndepliniri cei mici le vor monitoriza.
Forumul Naţional al Copiilor, ajuns la cea de-a 19-a ediţie, este un eveniment de tradiţie al Organizaţiei Salvaţi Copiii România, prin care vocea copiilor este adusă în prim-plan şi instituită ca partener de dialog al autorităţilor decidente.",https://www.notabn.ro/copiii-cer-autoritatilor-scoli-fara-bullying/,2020-03-06,About The Author
1200,1200,notabn.ro,Primarii vor pensii speciale.,"Aleșii locali se simt uitați de parlamentarii pe care i-au susținut în alegeri.
Primarii vor şi ei pensii speciale! Reprezentanţii Asociaţiei Comunelor din România s-au plâns că, după şapte mandate, au pensii foarte mici, chiar sub salariul minim. Ei se consideră uitaţi de parlamentarii pe care i-au sprijinit în campaniile electorale şi care beneficiază de pensii speciale.
,,Vrem ca și pensia, după ce o viață ți-ai pus-o în slujba comunității, să-mi redea demintatea” – primar comuna Cumpăna, jud. Constanța, Mariana Găju.
,,În momentul în care au apărut pensiile speciale, pe care dumnealor și le-au adjudecat, la noi nu s-au gândit” – primar comuna Albota, jud. Argeș.
,,Dumneavoastră ați ajuns acolo datorită nouă. Noi nu suntem la comune datorită dumneavoastră” – primar comuna Tarcău, jud. Neamț.
Vicepremierul Paul Stănescu le-a dat dreptate primarilor. Însă nu consideră că pensiile speciale sunt o soluţie.
Printre categoriile profesionale care beneficiază de pensii speciale se numără parlamentarii, magistraţii şi militarii.
În 2016, o lege care prevedea pensii speciale pentru aleșii locali a fost declarată neconstituțională.",https://www.notabn.ro/primarii-vor-pensii-speciale/,2020-03-06,About The Author
1201,1201,notabn.ro,"Comună din România fără asistați sociali. Primarul le-a zis: ,,la muncă, nu la ajutoare sociale""","Ioan Rusu este primar al comunei Ezeriş, din judeţul Caraş-Severin, din anul 2000. Atunci primeau ajutor social în jur de 120 de persoane, deşi mulţi aveau gospodării cu animale ori tractor în curte.
,,Erau şi asistaţi sociali care aveau şi 70, 80, 100 de oi, tractor în curte şi maşină şi primeau ajutoare de la statul român, de la noi, practic, că cei care muncesc produc şi din ce produc plătesc şi asistaţii sociali. I-am pus să facă un şanţ de 100 de metri şi s-au îmbătat ca porcii, asta prin 2004 a fost”, a declarat, corespondentului MEDIAFAX, Ioan Rusu. Primarul comunei Ezeriş a afirmat că a reuşit să scadă numărul asistaţilor sociali cu 75% în primul mandat, după ce nu le-a mai acordat indemnizaţii decât celor care chiar îndeplineau condiţiile legii.
,,Undeva după anul 2008 am avut şapte, opt asistaţi sociali, iar numărul lor a tot scăzut până am ajuns la unul şi la niciunul. Ultimul asistat social pe care l-am avut a fost o băbuţă, de peste 80 de ani, care a decedat anul trecut. Ea a fost singurul asistat social din comună, în ultimii cinci ani. Este posibil să nu ai asistaţi sociali, pentru că la noi în comună toată lumea munceşte, nu stă la întins mâna. Nu le-am dat ajutoare sociale când au vrut şi s-au dus ei singuri la muncă. Dacă nu primeşti pomană, trebuie să te duci să munceşti, că altfel nu merge.”, a explicat Ioan Rusu.
Primarul comunei Ezeriş a mai precizat că, în timp, i-a convins pe localnici că nu e o soluţie să primească ajutor social, pentru că sunt locuri de muncă şi chiar i-a ajutat pe o parte dintre ei să se angajeze în firme private din oraşele vecine.
,,Nu e corect să aştepte ajutorul social, pentru că locuri de muncă au fost şi sunt în zonă. Şi prin comună mai este nevoie de zilieri, că sunt muncile agricole. Pe care am putut, am ajutat, am încercat să le găsesc un loc de muncă, am discutat cu patroni, la firme private să meargă la muncă. Au fost discuţii şi conflicte de-a lungul anilor, unii au înţeles cu vorbă bună, alţii cu legea în faţă, alţii au înţeles că nu se fac compromisuri. S-a înţeles că nu se poate, banii respectivi vin din taxele lor, din impozitele lor, din banii statului, din care trebuie să facem drumuri, străzi, apă, canal, trotuare, cămine, şcoli, alte investiţii de care beneficiară toată lumea, nu să dăm banii pe ajutoare sociale”, a mai declarat primarul comunei Ezeriş.
Ioan Rusu a mai spus că unii primari se folosesc de asistaţii sociali pentru a obţine mai multe voturi la alegeri, însă el preferă să nu facă un astfel de compromis, iar gestul său a fost apreciat de comunitate.
,,Se duceau destul de mulţi bani pe ajutoare sociale şi la o comună cum suntem noi, din categoria celor mai sărace, cu o populaţie de 1.300 de locuitori, nu prea ne permiteam, adică ne doream să avem investiţii, să schimbăm nivelul de trai. Ajutor social pot lua toţi aceia care au o casă şi nu au peste 2.000 mp de teren, nu au bunuri şi anumite beneficii. Dar aceste lucruri se pot eluda pentru că legea nu este clară, este lăsat loc de interpretare. Dacă un primar are 100 de asistaţi sociali la nivel de comună, multiplicat cu trei persoane într-o familie, de exemplu, sunt 300 de voturi şi atunci el stă primar acolo cât vrea muşchiul lui. În cazul meu, la fiecare alegere numărul de voturi a crescut. La ultimele alegeri am avut 83% din voturi. Mie nu mi-au scăzut voturile pentru că le-am explicat celor din jurul meu că nu este corect să ne batem joc, că ne batem joc de bani şi de noi, nu de altcineva. Oamenii au înţeles în timp şi au văzut că este bine”, a mai adăugat primarul Ioan Rusu.
Comuna Ezeriş, din judeţul Caraş-Severin, are peste 1.300 de locuitori şi este formată din satele Ezeriş şi Soceni.
foto credit: Express de Banat",https://www.notabn.ro/comuna-din-romania-fara-asistati-sociali-primarul-le-a-zis-la-munca-nu-la-ajutoare-sociale/,2020-03-06,About The Author
1202,1202,notabn.ro,"Dacian Cioloș: ,,Mișcarea România Împreună"" e numele noului partid","Dacian Cioloș își prezintă, la această oră, noua formațiune politică. Alături de el se află fostul ministru al sănătății, Vlad Voiculescu, Dragoș Pâslaru, Liviu Lolu și alți membri ai Platformei 100.
Nimeni de unul singur nu va putea să schimbe în bine toate lucrurile care nu funcționează în România. Nu o mână de oameni și nici măcar câteva zeci de profesioniști nu vor putea să rezolve problema ineficienței administrației publice. Nici calitatea clasei politice, nici problemele legate de corupție, nici nesimțirea agresivă a celor de la putere nu sunt ușor de schimbat chiar dacă vom fi câteva sute sau câteva mii. Schimbarea se face cu mulți profesioniști, cu mulți oameni cu valori solide și cu multă, multă muncă. Nu cu discursuri sforăitoare. Nu cu pile, rude sau aplaudaci slugarnici.
Ar fi un miracol ca oamenii care au fost la putere în cea mai mare parte a ultimilor 28 de ani să devină brusc modele de cinste sau de profesionalism. Disperarea multora de a nu sfârși în pușcărie sau de a-și pierde privilegiile nemeritate e toxică pentru România. Compromisurile uriașe făcute de o bună parte a clasei politice pentru a fi mai bogată și mai puternică au un efect profund negativ. România nu poate deveni mai bună divizând societatea și provocând oamenii unii împotriva altora.
Nu investițiile financiare uriașe în campanii menite să prezinte corupția acceptabilă, și pe corupți victime, vor face România mai prosperă. Populismul amăgitor, manipularea, jumătățile de adevăr, agresivitatea sunt folosite pentru a salva câteva cariere politice și pentru a-i ține în libertate pe cei mai avuți corupți. Pentru ei, televiziunile și ziarele se transformă în mecanisme de propagandă dominate și controlate de oameni lipsiți de coloană vertebrală. Dar toate acestea ne slăbesc ca popor. Promisiunile aberante ne sărăcesc. Minciunile și proasta-creștere ne despart și ne fac să ne disprețuim sau să ne urâm unii pe ceilalți. Pericolul este să obosim. Să vrem să plecăm departe de toate nedreptățile și dezamăgirile.
O parte dintre voi ați așteptat, poate, ca eu să fac mai mult. Ați fi vrut ca noi cei câțiva foști tehnocrați să fi fost prezenți în politică până acum. Să fi folosit mai bine încrederea și susținerea voastră. Am avut câteva ezitări despre ce ar fi trebuit să facem și e foarte posibil să fi greșit. Dar tot ceea ce am făcut a fost cu bună-credință. Nu ne-a fost niciodată teamă să muncim din greu. Nu ne-am ferit nicicând de probleme dificile. Însă nu avem imunitatea politicianului tipic, antrenat în a fi împroșcat și a împroșca mizerii. Nu suntem nici agresivi și nici ,,șmecheri”. Marea majoritate a convingerilor noastre și a dorinței noastre de a face bine se bazează pe un set solid de valori etice bine interiorizate. Nu din dorința de putere.
Vrem din tot sufletul o Românie mai bună, o Românie condusă cinstit. O Românie unde elitele politice sunt oameni drepți, generoși, profesioniști. Oameni modești și cu bun-simț. Cred sincer că schimbarea în bine se produce în primul rând începând cu fiecare dintre noi. Asumându-ne conștient că trebuie să ne pese mai mult. Că trebuie să facem mult mai mult noi înșine înainte de a le cere altora să o facă pentru noi. Că România va fi mai bună numai dacă noi vom face mai multe lucruri bune. Nu spiritul de gașcă, nu teama de a pierde privilegiile obținute necinstit, nu loialitatea slugarnică și interesată ar trebui să fie liantul unui partid.
Vreau să fiu parte a unui partid mare cu oameni noi. Cu oameni care schimbă România în bine acum și nu doar vorbesc despre necesitatea schimbării. Un partid în care eu voi fi unul dintre cei mulți care muncesc pentru a pregăti generația nouă de politicieni onești și competenți de care avem atât de mare nevoie. Un partid susținut prin cotizații mici de românii care își doresc o Românie normală fără politicieni ținuți în laț de finanțatori interesați. Un partid în care atât donațiile, cât și cheltuielile să fie total transparente.
Va fi o încercare ambițioasă și riscantă, mai ales că așteptările de la noi sunt mari. Ne dorim să inspirăm oamenii care cred că România merită o nouă clasă politică. O clasă politică cu toleranță zero față de corupție, nepotism și nesimțire. Avem nevoie de voi, de fapt avem nevoie unii de alții.
Am depus la tribunal actele pentru înfințarea partidului.
În următoarele luni, Mișcarea România Împreună va căpăta o existență formală și vom începe pregătirile pentru alegerile care vor urma. Avem nevoie acum de cât mai mulți simpatizanți și voluntari care să poată să pună umărul și să ajute. Oameni gata să își asume că schimbarea se face nu pentru ei, ci cu ei. Oameni care sunt gata să doneze timp și bani pentru a construi o clasă politică așa cum ar trebui să avem. Oameni care atunci când partidul va primi aprobarea judecătorească să devină membrii de partid.",https://www.notabn.ro/dacian-ciolos-miscarea-romania-impreuna-e-numele-noului-partid/,2020-03-06,About The Author
1203,1203,notabn.ro,Traian Bâsescu: Punct și de la capăt !,"Am văzut declaraţia fostului ministru Ilan Laufer de la pupitrul cu insemnele PSD. Îngrozitoare !
S-a ajuns prea departe în bătălia politică dintre Preşedintele României şi Dragnea/Tăriceanu, dintre Preşedintele României şi Guvernul României, dintre majoritatea parlamentară şi opoziţie, dintre ministrul justiţiei şi procurorul general dintre cei din stradă şi cei din Palatul Victoria, ajungându-se până la acuzaţii de antisemitism şi înaltă trădare .
România a devenit pur şi simplu o ţară sfâşiată de bătălii politice. Este evident că nimeni nu-şi mai alege mijloacele şi singurul obiectiv este distrugerea oponentului, într-o goană nesăţioasă pentru putere. Din păcate, în bătălia politică au fost antrenate şi instituţii teoretic nepolitice ale statului, fie că vorbim de structuri de securitate, justiţie sau instituţii de decizie economică.
Din păcate, într-o perioadă în care UE se transformă, NATO se transformă, alianţele se schimbă sau se consolidează, rezultatul bătăliilor autohtone pare a îndrepta lucrurile către un dezastru politic, social şi economic al României, care pare nepăsătoare la ce se petrece în jurul său.
V-o spune unul care niciodată nu a refuzat bătălia politică : OPRIŢI-VĂ! AŢI MERS PREA DEPARTE !
Şi vorba Domnului Preşedinte Iohannis, „PUNCT ŞI DE LA CAPĂT”.
PS – Faceţi măi oameni buni un „Protocol de Colaborare Instituţională” care să cuprindă doar câteva obiective precise şi importante. Măcar pentru CENTENAR. Vă sună cumva cunoscută soluţia ?",https://www.notabn.ro/traian-basescu-punct-si-de-la-capat/,2020-03-06,About The Author
1204,1204,notabn.ro,"Ludovic Orban, cu privire decizia CCR: ""Este un partizanat în favoarea PSD""","Premierul desemnat, Ludovic Orban, a afirmat luni cu privire la decizia CCR că este vorba de un „partizanat în favoarea PSD” şi a susţinut că va încerca să formeze o majoritate parlamentară.
„Nu există nicio prevedere constituţională care îl împiedică pe preşedintele României să nominalizeze un candidat de premier cum sunt eu. De o bună bucată de vreme, aproape orice conflict juridic de natură constituţională sau orice sesizare a CCR a fost tratată de CCR de pe poziţii partizane, dându-se satisfacţie PSD, fie grupurilor parlamentare ale PSD care au făcut sesizări, fie preşedinţilor celor două Camere care au invocat conflicte juridice de natură constituţională atât pe vremea în care Dragnea era preşedintele Camerei Deputaţilor, cât şi astăzi. Nu putem să nu constatăm un partizanat evident în favoarea PSD, care a fost manifestat sistemic de ani buni în deciziile CCR. Personal, nu pot să înţeleg pe ce text constituţional se bazează această decizie. Curtea Constituţională se contrazice, invocă o decizie a CCR privitoare la un proiect de revizuire a Constituţiei care a avut loc în anul 2014, uitând că în anul 2018, prin decizia nr. 875, a statuat privitor la CCR faptul că acele pronunţări ale CCR privitoare la iniţiative de revizuire a Constituţiei care nu au fost materializate, care nu au fost adoptate nu pot face parte din jurisprudenţa CCR”, a spus Orban, care a afirmat că vede decizia CCR „foarte prost”.
El a susţinut că deciziile CCR afectează atribuţiile constituţionale ale preşedintelui României.
„Preşedintele României este persoana publică cu cea mai mare legitimitate din arhitectura statului român, deoarece este ales direct cu o majoritate de 50% plus unu dintre cetăţenii care se prezintă la vot”, a spus Orban, care a subliniat că, potrivit Constituţiei, şeful statului nu este constrâns să numească un premier, decât dacă există un partid care obţine în alegeri majoritate.
Premierul a opinat că procedura de învestire a Guvernului trebuia să se deruleze.
„Simpla comunicare a unei decizii nu trebuia să afecteze derularea unei proceduri la nivelul Parlamentului. Astăzi, au chiulit toţi parlamentarii PSD, încălcându-şi obligaţia înscrisă în regulamentul Camerelor de a fi prezenţi la muncă, pur şi simplu a existat un boicot al PSD şi nu-mi pare întâmplător acest boicot”, a adăugat el.
Potrivit acestuia, cu siguranţă sunt şanse să se ajungă la anticipate, punctând că susţinerea acestui obiectiv este „profund democratic şi constituţional”.
El a mai spus că decizia de desemnare a premierului este a şefului statului.
„Propunerea PNL de premier este cunoscută. (…) Conducerea PNL este pregătită pentru orice situaţie”, a arătat Orban, menţionând că va încerca să formeze o majoritate parlamentară, fără să precizeze scopul acesteia.
De asemenea, Orban a susţinut că parlamentari din alte partide sunt primiţi în PNL cu scopul de a forma o majoritate.",https://www.notabn.ro/ludovic-orban-cu-privire-decizia-ccr-este-un-partizanat-in-favoarea-psd/,2020-03-06,About The Author
1205,1205,notabn.ro,Unire și grandomanie,"Nu știu dacă ni se trage de la comunism sau de la mondializare, dar de-a lungul și de-a latul anilor petrecuți în străinătate, am constatat (probabilistic, fără a generaliza), că străinii m-au tratat mai bine ca românii, și de asemenea ideea că străinii ar avea o imagine proastă despre români este falsă (tot cu unele exceptii, desigur).
Fie în Canada, fie în Spania, fie în State sau în orice altă țară pe unde am locuit sau doar umblat, când am cerut ajutor pentru diverse probleme, străinii nu s-au dat în lături să-mi ofere ajutorul, în timp ce dintre compatrioți, cei ce au făcut-o au fost mai degrabă o minoritate.",https://www.notabn.ro/unire-si-grandomanie/,2020-03-06,About The Author
1206,1206,notabn.ro,"Președintele ALDE BN, Ioan Țintean, vrea descentralizare administrativă.","Preşedintele ALDE Bistriţa-Năsăud, Ioan Țintean, consideră că România este încă sub un centralism exagerat care nu corespunde realităţilor actuale și își dorește o descentralizare administrativă.
„Miniştrii şi ministerele şi mai ales cei de sub miniştri nu cred că îşi doresc descentralizarea, pentru că noi cei din Transilvania, din Banat, din Moldova, Bucovina trebuie să mergem cu jalba la minister. Nu suntem noi proştii-proştilor, ca pe banii noştri să mă duc să iau aprobare de la Agenţia Naţională a Funcţionarilor Publici să angajez un om, dacă eu am banii mei? Dacă eu sunt tâmpit şi toţi banii din buget unei entităţi administrative, fie ea primărie, consiliu judeţean, vreau să-i folosesc pe angajări şi pe salarii, lumea mă va pedepsi. (…) De ce să stau doi ani de zile pe o lege tâmpită a achiziţiilor publice şi să pierd toţi banii?”, a precizat acesta într-o conferinţe de presă.
Țintean e de părere că absorbţia fondurilor europene nu va mai fi posibilă fără o reală descentralizare şi o modificare a legii achiziţiilor publice. „Dacă nu facem descentralizarea şi chiar, cu curaj spun, reorganizarea administrativ-teritorială, revin la teoria tâmpită pe care o reiau şi o tot spun, cu golurile umane care există în Apuseni şi în Maramureşul istoric, şi încep să se facă simţite şi în Câmpia Transilvaniei, unde avem 15 înmormântări şi nicio naştere. De ce? Că nu avem o politică prin care să mutăm masele de oameni în zonele care nu sunt aglomerate şi nu sunt apropiate de aeroporturi. România dezvoltată echilibrat nu este doar în jurul aeroporturilor şi a marilor aglomeraţii, ci este şi în zonele unde avem resurse care trebuie valorificate”, a conchis președintele ALDE BN, Ioan Ţintean.",https://www.notabn.ro/ioan-tintean-vrea-descentralizare-administrativa/,2020-03-06,About The Author
1207,1207,notabn.ro,"„Agro Student Market”, organizată la UBB, la a șaptea ediție a pieței studențești de produse agroalimentare","Studenții masteratului de Agrobusiness din cadrul Facultății de Științe Economice și Gestiunea Afacerilor a UBB, alături de cadrele didactice ale facultăţii, organizează în data de 30 mai 2018, a șaptea ediție a pieței studențești de produse agroalimentare „Agro Student Market”.
Evenimentul se va desfășura miercuri, 30 mai 2018, în intervalul orar 9.00 – 20.00, în incinta FSEGA. Piața își propune să promoveze producătorii locali de produse agroalimentare, printre care se regăsesc și foști absolvenți ai masteratului de Agrobusiness sau din FSEGA.
Proiectul studenților de la FSEGA are ca obiective și pregătirea pentru viitoarea carieră, creșterea importanței consumului și achiziției produselor agroalimentare locale, sensibilizarea publicului în ceea ce privește achiziția produselor agroalimentare direct de la producător, dar și crearea relațiilor de colaborare între producători, universitate și studenți promovarea specializării de Agrobusiness.
Agro student Market va antrena studenții în organizarea pieței agroalimentare în care sunt promovați producătorilor locali şi îi va implica activ în crearea produselor date spre vanzare, studenții fiind provocați să pregătească prăjituri dupa rețete tradiționale. Profitul obținut în urma evenimentului din acest an va fi redirecționat spre un caz social, cu ocazia Zilei Copilului (1 iunie).",https://www.notabn.ro/agro-student-market-organizata-la-ubb-la-a-saptea-editie-a-pietei-studentesti-de-produse-agroalimentare/,2020-03-06,About The Author
1208,1208,notabn.ro,"Astăzi, primarul municipiului Bistriţa, Ovidiu Creţu, va înmâna încă 213 de extrase CF","Primarul municipiului Bistriţa, Ovidiu Teodor Creţu, a înmânat 194 de extrase CF noi cetăţenilor care deţin proprietăţi în ridurile:
– „Cighir – sectorul cadastral 579”;
– „Sub Cighir” – sectorul cadastral nr. 728;
– „Valea Căstăilor” – sectorul cadastral nr. 993;
– „Str. Libertăţii” – sectorul cadastral nr. 702;
– „La Soare” – sectorul cadastral nr. 111;
– „Zona Industrială” – sectorul cadastral nr. 752;
– „Pădurea Codrişor” – sectorul cadastral nr. 530;
– „Oacăr” – păşune Unirea – sectorul cadastral nr. 372;
– „Peste Vale” Unirea – sectorul cadastral nr. 401;
– „Branişte” pădure Ghinda – sectorul cadastral nr. 447.
Astăzi, 13 decembrie 2017, de la orele 14.00, în sala mare de şedinţe a Primăriei municipiului Bistriiţa vor fi înmânate alte 213 extrase noi de carte funciară cetăţenilor care deţin proprietăţi în ridurile:
– „La Soare” – sectorul cadastral nr. 201;
– „Zăvoaie” – sectorul cadastral nr. 707;
– „Valea Căstăilor” – sectorul cadastral nr. 663;
– „Zona Industrială” – sectorul cadastral nr. 754;
– „Intravilan” vatra veche a localităţii Sigmir – sectorul cadastral nr. 8;
– „Intravilan” vatra veche a localităţii Sigmir – sectorul cadastral nr. 171.
Primăria municipiului Bistriţa a finalizat lucrarea de Cadastru general în municipiul Bistriţa pentru sectoarele cadastrale menţionate.
Conform procedurii legale, pentru sectoarele cadastrale menţionate s-a efectuat procedura de publicitate, iar proprietăţile şi proprietarii au fost înscrişi cu titlu gratuit în evidenţele de carte funciară.
Până la această dată s-au executat lucrările de cadastru general faza de teren-interviu pentru suprafaţa totală de 8893,52 ha ce reprezintă 61,13% din totalul suprafeţei municipiului Bistriţa şi a localităţilor componente.
În total, la nivelul municipiului Bistriţa sunt eliberate 3485 extrase CF pentru suprafaţa de 6064,354 ha, respectiv 41,68% din totalul suprafeţei municipiului Bistriţa şi a localităţilor componente.
Realizarea cu succes a lucrării de cadastru general se datorează în primul rând participării cetăţenilor care au răspuns pozitiv la invitaţia primăriei, manifestând interes pentru această lucrare, permiţând accesul executantului în imobil, respectiv pe proprietate pentru realizarea măsurătorilor şi prezentând reprezentantului primăriei documentele de proprietate chiar şi în copie legalizată la notarul public dacă aşa a prevăzut legea modificată.
Executarea lucrărilor de cadastru şi eliberarea noilor extrase CF este posibilă datorită bunei colaborări între executant, reprezentanţii primăriei şi reprezentanţii O.C.P.I. Bistriţa-Năsăud, cei care verifică situaţia cadastrală a fiecărui imobil atât în faza de birou, cât şi în deplasările din teren, având în vedere toate documentele ce privesc un imobil.",https://www.notabn.ro/astazi-primarul-municipiului-bistrita-ovidiu-cretu-va-inmana-inca-213-de-extrase-cf/,2020-03-06,About The Author
1209,1209,notabn.ro,"Emil Boc: La Cluj-Napoca, 20% din impozitele și taxele locale sunt reinvestite în educație","La Cluj-Napoca a avut loc Gala de excelență „10 pentru Cluj” – premierea elevilor clujeni cu rezultate deosebite în anul școlar 2018-2019
Gala de excelență „10 pentru Cluj” este un eveniment care, de 11 ani, recompensează performanțele deosebite obținute de preșcolarii și elevii clujeni.
Primarul Emil Boc, prezent la eveniment, a adresat un mesaj tuturor elevilor, profesorilor și părinților şi i-a felicitat pentru efortul depus pentru obținerea unor rezultate excepționale.
”Vă asigur că Primăria Municipiului Cluj-Napoca va continua să susțină performanța – în orice formă a ei – și să investească în educația copiilor și a tinerilor.
Pentru Primăria și Consiliul Local Cluj-Napoca, investițiile în educație, în școli, sprijinul pentru elevi și părinți continuă să fie priorități-cheie. Astfel, la Cluj-Napoca, 20% din impozitele și taxele locale sunt reinvestite în educație: infrastructură educațională, burse școlare, transport gratuit, echipamente educaționale moderne sau autobuze școlare pentru transportul elevilor.
De exemplu, pentru asigurarea infrastructurii educaționale moderne, Primăria a investit peste 1,5 milioane de euro pentru dotarea școlilor clujene cu calculatoare, cu fibră optică, cu table inteligente, cu tot ce înseamnă metode moderne de predare.
Le mulțumesc, de asemenea, partenerilor noștri instituționali și sponsorilor pentru implicarea lor și pentru sprijinul oferit an de an la realizarea acestui eveniment cu semnificație specială pentru comunitatea clujeană!
Felicitări tuturor premianților și tuturor participanților!! Mult succes în continuare!”, a subliniat primarul Boc.",https://www.notabn.ro/emil-boc-la-cluj-napoca-20-din-impozitele-si-taxele-locale-sunt-reinvestite-in-educatie/,2020-03-06,About The Author
1210,1210,notabn.ro,Interviurile Nota BN. Honoria Rațiu despre bucătăria românească și bun gust. VIDEO și FOTO,"În duminica Floriilor, publicația noastră Nota BN, vă oferă un interviu cu Honoria Rațiu, antreprenor și managerul restaurantului Taverna Dogarilor din municipiul Bistrița.
F.D. Bună ziua,dragi cititori ai publicției NotaBN. Este o zi frumoasă de primăvară, duminica Floriilor si de această dată o avem invitată pe Honoria Rațiu, antreprenor și manager de succes al frumosului restaurant Taverna Dogarilor.Bună Honoria.
H.R. Bună ziua și bine ați venit la noi.
F.D. Ce fel de consumatori sunt bistrițenii?
H.R. Socrate spunea că „oamenii de rând trăiesc ca să manânce și să bea.Oamenii de valoare mănâncă si beau ca să simtă că trăiesc.”Din punctul meu de vedere bistritenii sunt impărțiți în trei categorii: cei care sunt activi și nu au timp pentru a prepara acasă o cină sau prânz și atunci aleg să mănânce în oraș, cei din a doua categorie sunt cei care ies ocazional, fie cu ocazia Zilei de 8 Martie, petreceri de familie organizat, care ies mai rar la restaurant, sunt clienți care îi primim cu drag și ne bucuram că ne calcă pragul.
Cea de-a treia categorie sunt cei care vor sa socializeze, să simtă că trăiesc, în special, la cină avem acest gen de clienți, care împart mai mult cu noi, clienți de suflet îi numim noi. Taverna găzduiește toate cele trei categorii, ne bucurăm de aprecierea lor si pentru faptul că ei trec pragul nostru.
F.D. Aveți clienți fideli care vin cu regularitate?
H.R. Da. Având un istoric de aproape șapte ani pe piața bistrițeană, ne-am format o clientelă stabilă.Am format o familie, le știm tabieturile, preferințele ceea ce vor să mănânce și ceea ce nu vor să mănânce. Clienții fideli sunt pătura de bază în ceea ce privește susținerea acestui gen de afaceri. Ei sunt clienții pe care ne bazăm permanent și de care ne bucurăm că îi avem în număr destul de mare.
F.D. Localul dumneavoastră organizează foarte multe evenimente. Cosiderați că aveți un local de succes sau ar fi loc de mai bine?
H.R. În ideea de a oferi clientului mai mult decât mâncare și băutură, am inițiat pe piața bistrițeană, un șir de evenimente de bun gust care au prins nesperat de bine. Mă bucur foarte mult că bistrițenii sunt receptivi la astfel de evenimente. Din feedback-ul care îl avem, da, putem spune că e un restaurant de succes, un local primitor de succes, dar nu ne culcăm pe o ureche pentru că știm că întotdeauna este loc de mai bine.
Interviurile Nota BN. Honoria Rațiu despre bucătăria românească și bun gust Interviurile Nota BN. Honoria Rațiu despre bucătăria românească și bun gust Publicată de Nota BN pe Duminică, 21 aprilie 2019
F.D. Servirea în oraș era destul de rară, cum vezi evoluția acestei culturi acum?
H.R. În urmă cu 10-15 ani specificul restaurantelor era restrâns,exista bucătăria românescă care este și acum și care evoluează, pizza si ceva preparate din bucătăria iltaliană. Datorită emisiunilor tv culinare, românilor plecați în străinătate care au gustat si au preparat cultura culinară a altor țări, după cum românii prind repede orice am evoluat, putem găsi astăzi cu ușurință un restaurant care să ne satisfacă pofta unei amintiri de vacanță sau unui moment gustos.
F.D. În Bistrița mai există și alte localuri care fac evenimente pentru clienți, simți că concurența este benefică sau dăunează afacerii?
H.R. Am început mai bine de un an acest gen de evenimente, bistrițenii sunt mai dispuși să socializeze și gustă cu plăcere conceptul nostru. Am observat că multe localuri din Bistrița fac evenimente de genu. Nu pot decât sa mă bucur că participă și ei la viața socială din acest oraș. Despre concurență pot să zic că e bine că există, este loc pentru toată lumea și nu ne dăunează deloc, dimpotrivă, ne obligă să trecem la alt nivel, să facem evenimente mai elaborate.
F.D. Ca șef considerați că sunteți exigentă cu angajații dumneavoastră?
H.R. Nu știu, asta probabil ar trebui să-i întrebați pe ei. Când vine vorba de preparate sau de lucrurile pe care au de facut, sunt exigentă. În general am închegat un colectiv puternic de care sunt foarte mândră, într-o perioadă în care forța de muncă este aproape inexistentă și suntem fericiți că ne-am găsit și funcționăm ca o familie. Le mulțumesc angajaților pe această cale și îi rog să treacă cu vederea atunci când am fost mai dură. Îi iubesc pe fiecare în parte.
F.D. Cei ce dețin afaceri ar trebui să fie mai activi, să se implice mai mult in viața comunității locale?
H.R. Avem solicitări pentru tot felu de acțiuni în cadrul comunității, atât noi cât și colegii de breaslă, celelalte restaurante, participăm și răspundem afirmativ la orice acțiune, suntem deschiși la propuneri și susținem inițiativele din comunitatea noastră.
F.D. Și acum în încheiere, un mesaj pentru bistrițenii care ne urmăresc astăzi de Florii si pentru Marea Sărbătoare Pascală care bate la ușă.
H.R. Le spun ,, La mulți ani’’,celor cu nume de floare, e anotimpul florilor si le urez să își păstreze primăvara în suflet.Sărbătoarea Pascală pentru mine înseamnă acasă la Bârgău, cu părinții mei, mama care frământă colaci și face pască, tata care e preocupat cu ultimele detalii din grădină, copiii care vin după ouă imbrăcați frumos, eu care vopsesc ouă cu fiul meu, se creează o atmosferă de acasă, avem timp pentru ceea ce neglijăm peste an și le urez tuturor un Paste în familie,fericit.E momentul să ne dorim cu adevărat să fim buni. E singura cale să fim buni!
F.D. Mulțumim și noi, mulțumim pentru frumoasele urări, îți urăm de asemenea Sărbători Pascale frumoase și clienți mulți.
H.R. Sărbători fericite pentru NotaBN Bistrița.Vreau să vă spun că vă apreciez,vă citesc și mă bucur că existați.Faceți lucruri minunate.
F.D. Mulțumim.
Interviu realizat de: Florina Dumitrescu
FOTO-VIDEO: Maria Onofrei Burisuc
Transcriere text-video: Gabriela Chelaru",https://www.notabn.ro/interviurile-nota-bn-honoria-ratiu-despre/,2020-03-06,About The Author
1211,1211,notabn.ro,"La Blăjenii de Jos, în rezervația ""La sărătură"", a înflorit floarea sării. FOTO","de Mihai Sărmășăn
Rezervația naturală de tip botanic suprapusă sitului Natura 2000 – „La Sărătură” se află la aproximativ 2,5 km de centrul localităţii Blăjenii de Jos, într-o zonă sărăturoasă unde se găsește o fântână cu apă sărată construită în secolul al XIX-lea de către sașii din acest sat, cu ajutorul celor din satul vecin, Tărpiu.
Sărăturile sunt terenuri cu un conţinut bogat în săruri minerale solubile, şi cu fertilitate scăzută. Este cea mai mare rezervaţie de acest tip din ţară, care adăposteşte o serie de plante halofile, numite şi plante de sărătură, adaptate condiţiilor mediului halofil uscat, mlăştinos sau mixt.
Dintre speciile de plante prezente se numără limba peştelui (armeria sampaioi sau Armeria Maritima Wild.), care se află pe Lista roşie a IUCN, coada şoricelului (Achillea millefolium), coamă de aur (Aster linosyris), ghirinul (Suaeda aritime), iarba sărată (Salicornia europaea), loboda (Atriplex patula), iarba broaştei (Juncus bufonius), sau albăstrica (Aster tripolium).
Aceasta este singura rezervaţie naturală de acest tip din România, în care se poate găsi această plantă, Armeria Maritima Wild, al cărei areal natural este localizat în special pe coastele oceanice ale Europei de Vest . Exista si în alte ţări din regiune (de exemplu Ungaria, Ucraina, Polonia ş.a.m.d.) rezervaţii de acest tip, dar sunt foarte mici ca întindere comparativ cu aceasta, care măsoară aproximativ 5 hectare.
sursa foto: Facebook Albert Gavrilă",https://www.notabn.ro/la-blajenii-de-jos-in-rezervatia-la-saratura-a-inflorit-floarea-sarii-foto/,2020-03-06,About The Author
1212,1212,notabn.ro,"Ministrul Ioan Marcel Boloş: ""Elevii trebuie să aibă acces la un proces educaţional adaptat provocărilor actuale""","Ministrul Ioan Marcel Boloş la conferinţa Creatori de Educaţie: „Elevii trebuie să aibă acces la un proces educaţional adaptat provocărilor actuale”
Ministrul Fondurilor Europene, Ioan Marcel Boloş, a participat astăzi la conferinţa „Creatori de educaţie”, organizată de Ministerul Educaţiei şi Cercetării prin proiectul Curriculum Relevant, Educaţie Deschisă pentru toţi – CRED, finanţat în cadrul Programului Operaţional Capital Uman 2014-2020.
Obiectivul conferinţei desfăşurate în perioada 3 – 5 decembrie este diseminarea bunelor practici care îi reuneşte pe toţi creatorii de educaţie preocupaţi de dezvoltarea şi inovarea sistemului de educaţie din România. Proiectul CRED este dedicat profesorilor care vor să fie parte activă la acest proces.
Cu sprijinul finanţării europene, vor fi instruite 55.000 cadre didactice (40.000 din învăţământul primar şi 15.000 din învăţământul gimnazial).
„Sunt bucuros şi onorat să fiu parte dintr-un proiect atât de relevant pentru viitorul unei societăţi, fiind vorba de educaţia copiilor noştri. Prin acest amplu demers propus împreună cu Ministerul Educaţiei şi Cercetării, facem posibil ca profesorii să meargă în faţa elevilor şi să le ofere acte educaţionale de înalte calitate, în acord cu dorinţele elevilor de astăzi, dar şi cu provocările actuale”, a declarat ministrul Ioan Mircea Boloş.
Domnia sa a vorbit, în acest sens, şi despre perspectivele pe care le avem la orizont, odată cu pregătirea noii perioade de programare: „Vă invit să participaţi la dezbaterile noastre ce vizează procesul de negociere cu Comisia Europeană şi să creionăm împreună măsuri care să răspundă cât mai bine nevoilor pe care le au profesorii şi elevii, atât educaţionale, cât şi pe cele care ţin de resursa umană. Printr-un astfel de proiect, elevii vor avea parte de un proces educaţional modern şi în armonie cu aşteptările pe care le au”.
Despre CRED
Printre obiectivele principale ale proiectul sunt prevenirea părăsirii timpurii a şcolii, aplicarea unor măsuri sistemice inovative, cu accent pe creşterea accesului la experienţe de învăţare de calitate ale elevilor. Printre noile metode de predare se vor regăsi activităţi precum ieşirea elevilor din clasă şi stârnirea curiozităţii lor prin elemente vizuale, astfel încât bazele formării să fie cu adevărat puse chiar din timpul şcolii. Mai multe detalii, aici https://www.educred.ro/
Au mai avut intervenţii la eveniment Raluca Turcan, viceprim-ministru, Monica Anisie, ministrul Educaţiei, Cendrine de Buggenoms, şef Unitate Direcţia Generală pentru Ocuparea Forţei de Muncă, Afaceri Sociale şi Incluziune din cadrul Comisiei Europene, Ioan Aurel Pop, preşedintele Academiei Române, Ligia Deca, consilier de stat al Departamentului Educaţie şi Cercetare din cadrul Administraţiei Prezidenţiale şi Mircea Dumitru, rectorul Universităţii din Bucureşti.",https://www.notabn.ro/ministrul-ioan-marcel-bolos-elevii-trebuie-sa-aiba-acces-la-un-proces-educational-adaptat-provocarilor-actuale/,2020-03-06,About The Author
1213,1213,notabn.ro,Handbal feminin: Finala Cupei României CSM București-HCM Râmnicu Vâlcea astăzi de la ora 16.00,"de Mihai Sărmășan
CSM București si HCM Râmnicu Vâlcea vor juca în acest an finala Cupei României la handbal feminin. Ambele formații s-au calificat fără emoții în ultimul act al turneului Final 4 de la Ploiești.
În prima semifinală, HCM Rm. Vâlcea a învins Dunărea Brăila cu 29-23, după ce la pauză a condus cu 17-12. Într-un fel, jocul a fost considerat a fi o adevărată finală pentru calificarea în viitoarea ediție a cupelor europene.
În a doua semifinală, CSM București a spulberat CSM Roman cu 38-24, după o primă repriză ceva mai echilibrată, încheiată cu 19-14. Jocul a însemnat și revenirea antrenorului Per Johansson pe banca tehnică a echipei CSM București..
Așadar, CSM București și HCM Rm. Vâlcea se vor întalni astăzi, de la ora 16:00, în marea finală. Meciul va fi transmis pe canalele DIGI Sport 1 și Telekom Sport 1. Indiferent de rezultat, ambele echipe sunt sigure că vor juca în sezonul următor în cupele europene: CSM București în Liga Campionilor, iar HCM Rm. Vâlcea în Cupa EHF.",https://www.notabn.ro/handbal-feminin-finala-cupei-romaniei-csm-bucuresti-hcm-ramnicu-valcea-astazi-de-la-ora-16-00/,2020-03-06,About The Author
1214,1214,notabn.ro,"Episcopul Marii Uniri, alături de alți șase episcopi greco-catolici martiri, beatificat azi de Papa Francisc","În cadrul ceremoniei oficiată astăzi, 2 iunie 2019, de Papa Francisc pe Câmpia Libertății de la Blaj, vor fi beatificați șapte episcopi greco-catolici care s-au opus regimului comunist și au fost aruncați în închisoare. Cei șapte episcopi, Valeriu Traian Frenţiu, Iuliu Hossu, Alexandru Rusu, Ioan Bălan, Ioan Suciu, Vasile Aftenie, Tit Liviu Chinezu. au murit în urma prigoanei comuniste la care au fost supuși după instaurarea regimului în țara noastră.
Printre cei șapte episcopi, care de astăzi vor deveni sfinți în calendarul greco-catolic, se numără și Iuliu Hossu, episcopul Marii Uniri, cel care, la 1 decembrie 1918, citea Declarația de Unire, așa numita Rezoluțiune a Adunării Naționale de la Alba Iulia. Totodată, Iuliu Hossu a ținut un discurs prin care a motivat această rezoluție: ,,Astăzi, prin hotărârea noastră se înfăptuiește România Mare, una nedespărțită, rostind fericiți toți românii de pe aceste plaiuri. Ne unim pe veci cu Țara Mamă, România! (…). A biruit dreptatea! Acesta-I ceasul dreptății lui Dumnezeu și al răsplătirii Lui. Acesta-I ceasul bucuriei noastre, bucuria unui neam întreg pentru suferințele veacurilor, purtate de un neam cu credină în Dumnezeu și cu nădejdea în dreptatea Lui (…). Ascultați, români fericiți, buna vestirea unirii noastre pe veci cu Țara-Mamă, România!”.
Iuliu Hossu s-a născut la 30 ianuarie 1885 în satul Milaș. Doctor în filozofie și teologie, a fost preot militar și episcop de Cluj-Gherla. A trecut în eternitate la 28 mai 1970, fiind înmormântat la Cimitirul Bellu Catolic din București.",https://www.notabn.ro/episcopul-marii-uniri-alaturi-de-alti-sase-episcopi-greco-catolici-martiri-beatificat-azi-de-papa-francisc/,2020-03-06,About The Author
1215,1215,notabn.ro,Meciul Franța-România din semifinalele FED CUP se va juca pe zgură,"de Mihai Sărmășan
Meciul dintre echipele feminine ale Franţei şi României, din semifinalele Fed Cup, se va disputa pe zgură, în sală, la Rouen, a anunţat Federaţia Franceză de Tenis (FFT) pe contul său oficial de Twitter.
Echipa Franţei a ales suprafaţa de joc, după ce săptămâna trecută Comitetul Executiv al FFT alesese Kindarena din Rouen pentru desfăşurarea meciului din 20-21 aprilie.
Kindarena va fi la prima sa întâlnire din Fed Cup, însă această sală a găzduit deja de două ori echipa de Cupa Davis a Franţei, în 2013 şi 2017.
În sferturile Grupei Mondiale a Fed Cup, România a învins echipa Cehiei, deţinătoarea trofeului, cu 3-2, prin punctele obţinute de Simona Halep, victorioasă în ambele partide de simplu, şi de perechea Irina Begu/Monica Niculescu, în timp ce Franţa a dispus cu 3-1 de Belgia.
Simona Halep a câştigat pe zgura de la Roland Garros primul ei titlu de Grand Slam în 2018.
sursa: AGERPRES",https://www.notabn.ro/meciul-franta-romania-din-semifinalele-fed-cup-se-va-juca-pe-zgura/,2020-03-06,About The Author
1216,1216,notabn.ro,"Fostul secretar de stat din guvernul Cioloș, Valeriu Nicolae: „Oamenii buni sunt cei care fac lucruri bune, nu cei care vorbesc despre ele“","Valeriu Nicolae, fost secretar de stat în Guvernul Cioloș, a participat vineri, la Zalău, la lansarea campaniei de strângere de semnături pentru inițiativa „Oameni noi în politică“, prin care se urmărește modificarea legilor electorale pentru a ușura accesul figurilor noi în politică. Valeriu Nicolae le-a dat celor prezenți un exemplu personal despre ce înseamnă meritocrație și oameni buni: cei care fac lucruri bune, nu cei care vorbesc despre ele.
„Eu cred că oamenii buni sunt ăia care fac lucruri bune și nu ăia care vorbesc despre lucruri bune. Prefer să fac lucruri, nu să discut despre lucruri. Eu nu cred că trăim în democrație, trăim în demagocrație, trăim înconjurați de demagogi și trebuie să schimbăm asta. Cumva ar trebui să facem încât bunul-simț, expertiza, decența să fie lucrurile ce ne recomandă. Întâi să ne recomande pe noi și apoi pe politicieni“, a spus fostul secretar de stat din guvernul tehnocrat condus de Dacian Cioloș.
Valeriu Nicolae și-a exprimat convingerea că „România merge din ce în ce mai bine, în ciuda clasei politice“ și a subliniat că aportul de noi figuri în politică și administrație, având la bază experiența și meritocrația, nu poate decât să producă efecte pozitive în societate.
„Eu am început să desfășor activități cu copiii din Ferentari, toată lumea mi-a spus că este imposibil, prezența la școală era de 2% , acum este de peste 90%. Mi s-a spus că nu o să vină nimeni să mă ajute, acum avem peste 200 de voluntari care ne ajută. Ferentari este una dintre cele mai periculoase zone din București și în jurul meu sunt oameni cu foarte mult bun-simț, oameni care mă fac să cred că lumea o să fie foarte bine. Mi se pare că suntem prea negativiști. Eu nu vreau să mă plâng, vreau întâi eu să fac lucruri și apoi să le cer și altora să facă. Cred că România merge din ce în ce mai bine, în ciuda clasei politice. Dacă o să avem și o clasă politică cu bun-simț, profesionistă, România o să facă ditamai treaba“, a spus Valeriu Nicolae.
„Marea majoritate a românilor sunt oameni buni și avem dovada asta. Dacă ne oprim cu polarizarea asta că ăia sunt proști, ăia sunt needucați și introducem bunul-simț și meritocrația, o să stăm foarte bine. Nu e greu, eu am reușit să o fac în Ferentari, nu înțeleg de ce nu am reuși să o facem în toată țara. Sunt lucruri care se schimbă, iar România s-a schimbat dramatic, doar că deodată noi nu mai vrem să vedem lucrul ăsta, preferăm să ne plângem încontinuu: ce fraieri suntem, ce proști suntem“, a mai spus Valeriu Nicolae.
Totodată, el a ținut să sublinieze că schimbarea unor mentalități și a societății în general ia timp, nicio reformă neputând fi făcută în termen foarte scurt.
„România s-a dezvoltat în ciuda clasei politice care s-a comportat ca o frână, dar, odată ce scăpăm de frâna aia, o sa meargă mult mai bine. Dar nu e ușor, majoritatea spune că îi schimbăm pe ăștia și vin ceilalți buni. Nu ai cum să schimbi imediat, administrația publică e dezastruoasă, deci trebuie o reformă foarte sănătoasă a administrației publice, dar asta nu se schimbă de azi pe mâine“, a spus Valeriu Nicolae, care a oferit apoi exemplul propriei experiențe în Guvernul Cioloș. „Eu am intrat în Guvern, am fost un idiot, am crezut că imediat se schimbă toate lucrurile. Nu se schimbă așa lucrurile, trebuie să ai foarte mulți oameni capabili care să vină în administrația publică, oameni care vor să facă asta, oameni care au dovedit că sunt buni și pot să facă lucruri. Toate astea sunt convins că le putem face, nu văd de ce nu am putea“, a adăugat Valeriu Nicolae.
Campania „Oameni noi“ își propune adunarea a 100.000 de semnături de la cetățeni pentru a putea modifica legile electorale.",https://www.notabn.ro/valeriu-nicolae-usr-oamenii-buni-sunt-cei-care-fac-lucruri-bune-nu-cei-care-vorbesc-despre-ele/,2020-03-06,About The Author
1217,1217,notabn.ro,Handbal feminin: CS Gloria 2018 se califică în sferturile de finală ale Cupei României,"de Mihai Sărmășan
Handbalistele de la CS Gloria 2018 Bistrița – Năsăud s-au calificat astăzi în sferturile de finală ale Cupei României Fan Courier, după ce au învins cu 24-18 divizionara A, Rapid București.
La pauză, echipa noastră a intrat la vestiare cu un avantaj de trei goluri: 12-9. Cu Almudena Rodriguez în prim plan, cea mai bună marcatoare a formației noastre, cu 7 reușite, formația bistrițeană a dominat partida pe întreg parcursul ei.
La jocul bun a echipei bistrițene, a contribuit și extrema stângă, Nicoleta Dincă, precum și coordonatorul de joc, Laura Pristăvița, ambele handbaliste ale Gloriei fiind selecționate la echipa națională a României, la acțiunea de săptămâna viitoare.
Au marcat pentru echipa noastră: Almudena Rodriguez (7), Nicoleta Dincă (6), Daniela Rațiu (3), Laura Pristăvița (3), Andreea Tetean (2), Daniela Todor (2), Magdalena Paraschiv (1).
În poartă, Ana Maria Măzăreanu a salvat 12 din cele 30 de mingi trimise de jucatoarele gadza pe poarta sa (40 %)
sursa foto: Facebook CS Gloria 2018 Bistrița-Năsăud",https://www.notabn.ro/handbal-feminin-cs-gloria-2018-se-califica-in-sferturile-de-finala-ale-cupei-romaniei/,2020-03-06,About The Author
1218,1218,notabn.ro,"Eugen Tomac: ""Renunț la pensia specială""","Preşedintele PMP, Eugen Tomac, a anunţat că renunţă la dreptul de a primi pensie specială. E primul parlamentar care face acest gest.
„Astăzi, când PSD minte cu nerușinare pensionarii din România, am anunțat în plenul Parlamentului că renunț la pensia specială pe care a insistituit-o PSD pentru parlamentari.
Nu pot fi unul din cei 500.000 de pensionari speciali din România cu o pensie de peste 1000 de euro în timp ce 4,5 milioane de români au o pensie de sub 1000 de RON.
Românii au nevoie de locuri de muncă bine plătite și de investiții pentru dezvoltare. Doar așa vom putea garanta pensii mai mari pentru toți românii care au muncit cinstit o viață întreagă în mod natural, nu prin legi care promit că pensiile vor crește peste 5 ani”, a anunţat preşedintele PMP.",https://www.notabn.ro/eugen-tomac-renunt-la-pensia-speciala/,2020-03-06,About The Author
1219,1219,notabn.ro,Reţeta de weekend: SARMALE DE POST,"de Luana Mihaela Muntean
Pentru că a început Postul Paștelui, ne-am gândit să vă ajutăm cu un preparat ușor, dar la fel de delicios ca cel cu carne, și anume sarmalele de post.
Ingrediente:
• 1-2 căpăţâni de varză murată sau dulce (în funcţie de mărimea verzei, dar şi de calitatea frunzelor);
• 500 de grame de ciuperci proaspete;
• 200 de ml. de orez cu bobul rotund, spălat şi zvântat;
• 1 ţelina mică (rădăcina);
• 2 morcovi mari;
• 2 cepe mari;
• 150 de ml. de bulion de roşii;
• 60 de ml. de ulei (de care vreţi, eu am folosit de măsline pentru că nu doar „gresează”, ci aduce propriul aport de gust în orice mâncare);
• 1 legătură de mărar;
• 1 legătură de cimbru;
• 2 foi de dafin;
• sare şi piper.
Modul de preparare:
Se desprind frunzele de pe căpăţâna de varză murată şi, dacă varză e prea sărată, se pot desăra, clătindu-se în câteva ape reci. Se decupează cu grijă nervurile îngroşate de pe frunze (nervuri care se păstrează şi se aleg frunzele potrivite ca dimensiuni şi calitate pentru sarmale. Din frunzele de la suprafaţa căpăţânii, mai mari, se pot obţine 2-3 sarmale. Dacă se foloseşte varză dulce, se curăţa varza de frunzele ofilite de la suprafaţă. Se pune la fiert o oală mare cu apă, după ce dă în clocot se sărează apă şi se opăreşte varză întreagă timp de 1-2 minute. Se desprind frunzele de la suprafaţă, care au devenit suple în urma opăririi şi se scufundă varză din nou în apă clocotită, până când se desfac toate frunzele. După cum e necesar, frunzele se mai pot opări scurt, fără a fi gătite, doar atât cât să fie maleabile şi să se poată lucra uşor cu ele. Morcovii se curăţă şi se rad pe răzătoarea, ţelina şi ceapa la fel. Se încinge într-o cratiţă uleiul şi se adaugă morcovii, ţelina şi ceapa. Se amestecă de câteva ori şi se reduce focul, ca să se călească încet legumele timp de 4-5 minute.
Ciupercile bine şterse de impurităţi cu un şervet de bucătărie se toacă mărunt şi se adaugă peste legume. Se amestecă bine şi se mai căleşte amestecul de legume timp de 2-3 minute, apoi se trage de pe foc şi se potriveşte gustul cu sare şi piper. Se adaugă mărarul tocat şi frunzuliţele de cimbru (păstraţi 2-3 rămurele de cimbru). Se amestecă bine legumele cu verdeaţă şi se adaugă orezul. Compoziţia se omogenizează şi se umplu sarmalele, rulându-se în foi de varză şi îndesând capetele înăuntru. Pentru gătitul sarmalelor este de preferat o oală cu pereţii mai groşi sau una de lut, pe fundul căreia se aşază un pat din 1/2 din nervurile frunzelor de varză şi frunzele rămase (de exemplu, cele foarte mici, din interiorul verzei) tocate mărunt, apoi se aranjează sarmalele. Se acoperă sarmalele cu restul de varză tocată, se adaugă bulionul de roşii, 2 crenguţe de cimbru şi frunzele de dafin.
Se toarnă apă caldă atât cât să depăşească sarmalele de 1-2 degete înălţime, se pune capacul pe oală şi se dau sarmalele la foc mic. După preferinţă, se pot da şi la cuptor, dar dacă se gătesc fără grabă, într-un vas de ceramică, nu mai e nevoie, vor fi foare bune şi aşa. Durata de fierbere a sarmalelor de post variază în funcţie de calitatea verzei, există anumite soiuri de varză care fierb mai greu. De aceea, se supraveghează pe durata fierberii şi se adauga câte puţină apă caldă la nevoie. Sarmalele bine fierte au varză moale care poate fi tăiată (ruptă) uşor cu furculiţa, neopunând nicio rezistenţă.
Vă dorim poftă bună !",https://www.notabn.ro/reteta-de-weekend-sarmale-de-post/,2020-03-06,About The Author
1220,1220,notabn.ro,"Lenuța Ștef, militar al Batalionului 812 Infanterie, fotbalistă de Națională","După ce recent a ocupat locul I în cadrul concursurilor militar-aplicative de vară, etapa pe MApN, fruntașul Lenuța Ștef, militar al Batalionului 812 Infanterie ,,Șoimii Carpaților”, marchează, în aceste zile, o altă performanță sportivă. Este vorba de convocarea la echipa națională de fotbal feminin pentru un stagiu de pregătire care va avea loc la Centrul Național de Fotbal de la Mogoșoaia în perioada 25 august – 1 septembrie.
Absolventă a Liceului cu Program Sportiv din Bistrița, Lenuța Ștef este familiarizată de mică cu sportul, practicând în timpul liceului ski biathlon de performanță. La câțiva ani după terminarea liceului a început să practice fotbalul și, în scurt timp, a devenit jucătoare de bază a echipei ACS Heniu Prundu Bârgăului, ce evoluează în Liga 1. Acum este căpitanul echipei, iar zilele trecute a aflat că este convocată la echipa națională de fotbal feminin.
Întrebată cum a ajuns să joace fotbal de performanță, dar și să poarte uniforma militară, Lenuța Ștef, ne-a declarat următoarele:
,,Încă din copilărie imi plăcea să joc fotbal cu băieții. Deși schiul a fost primul meu sport, la care am avut rezultate la nivel național, ACS Heniu Prundu Birgaului mi-a oferit șansa să joc fotbal într-un cadru organizat, să progresez an de an și, iată că, dupa 5 ani de fotbal, am ajuns să fiu convocată la Națională României de Fotbal Feminin.
Bineinteles, tot în acest timp, am reusit să-mi urmez un vis din copilărie: acela de a deveni militar. Incă de mică admiram militarii și, după ce am crescut, admirația mea s-a transformat în dorința de a urma această carieră! Am șansa că cele două, sportul și Armata, se completează foarte bine. Astfel, alături de colegii mei din lotul sportiv al Batalionului 812 Infanterie Bistrița am participat la multe concursuri militare unde am avut, de asemenea, rezultate remarcabile, atât la individual, cât și cu echipa”.
Felicitări și mult succes, Lenuța Ștef!!
Text: Cristina Rusu
Sursă foto: Brigada 81 Mecanizată/ACS Heniu Prundu Bârgăului",https://www.notabn.ro/lenuta-stef-militar-al-batalionului-812-infanterie-fotbalista-de-nationala/,2020-03-06,About The Author
1221,1221,notabn.ro,"9 noiembrie, o zi cu mare încărcătură istorică pentru Germania","9 noiembrie se numără printre cele mai importante date din istoria Germaniei. O zi în care emoţiile și sentimentele sunt de bucurie, dar reflectă și amintiri de groază. Pe 9 noiembrie 1918 a avut loc căderea Zidului Berlinului și noaptea pogromului nazist din 1938
Odată cu dispariţia celei de-a doua dictaturi din Germania, respectiv cu sfârşitul RDG-ului, de pe harta politică a Europei a dispărut şi socialismul de tip dictatorial, iar conflictul dintre Est şi Vest s-a încheiat. A fost momentul când s-a schimbat lumea. Tot pe 9 noimebrie are loc și un sfârşit al monarhiei.
Pe 9 noiembrie 1918 social-democratul Philipp Scheidemann pleda, de la balconul clădirii Reichstag-ului, pentru înfiinţarea Republicii. Un apel care a pus capăt monarhiei sub regele Wilhelm II.
„Muncitori şi soldaţi, fiţi conştienţi de importanţa istorică a acestei zile! Înaintea noastră avem multă muncă pentru popor, dar şi prin forţa poporului. Nu avem voie să greşim, nu avem voie să facem nimic ce ar dezonora mişcarea muncitorească. Fiţi uniţi, fideli şi conştienţi de datoria voastră. Monarhia a căzut! Trăiască noua eră! Trăiască Republica!”.
Tot pe 9 are loc, în 1932, marşul nazist. În acea noapte naţional-socialiştii mărşăluiau prin München în frunte cu Adolf Hitler. Zece ani mai târziu, Hitler prelua puterea împingând, mai apoi, lumea în cel mai sângeros conflict din istoria ei: Cel de-al Doilea Război Mondial.
„Iuda trebuie să cadă şi va cădea! Iuda trebuie distrus şi va fi distrus! Aceasta este credinţa noastră sfântă.” – spunea în aplauzele tuturor Robert Ley, şeful Frontului muncitoresc naţional-socialist.
Purificarea etnică a început cu evreii care, iniţial, au fost îndepărtaţi unul câte unul pentru ca apoi să fie exterminaţi în masă.
Sinagoga de pe Oranienburgerstrasse Berlin incendiata in „noaptea de cristal”
Pe 9 noiembrie 1938, înainte de începerea războiului, pe teritoriul întregului Reich au fost arse toate sinagogile, iar firmele evreilor au fost devastate. Circa o sută de persoane au fost ucise, iar alte aproximativ 26.000 au fost duse în lagăre de concentrare.
Pogromul nazist, numit cinic „noaptea de cristal”, a fost un fel de repetiţie generală pentru ceea ce avea să urmeze: Holocaustul.
9 noiembrie 1938 este cea mai sumbră dată din seria evenimentelor petrecute în Germania în această zi. Un contrast uriaş faţă de 9 noiembrie 1989…
Cu luni bune înaintea acestei date au existat proteste faţă de politica partidului aflat la conducere (SED). Presiunile est-germanilor de a li se permite să călătorească liber în Berlinul de Vest au crescut de la o zi la alta. Totuşi nimeni nu a anticipat ceea ce avea să se întâmple. După ce, în cadrul unei conferinţe internaţionale de presă susţinută în Berlinul de Est, au fost anunţate noi reglementări în favoarea liberei circulaţii, mii de germani au luat cu asalt punctele de trecere a frontierei din centrul oraşului. În noaptea de 9 noiembrie 1989, bucuria germanilor a fost fără margini.
Până la prima spărtură în Zid n-a fost decât un pas, apoi graniţa dintre cele două lumi a dispărut. Astfel, într-o zi de 9 noiembrie s-a scris pentru a patra oară un fragment din istoria Germaniei; de data aceasta unul fericit…",https://www.notabn.ro/9-noimebrie-o-zi-cu-mare-incarcatura-istorica-pentru-germania/,2020-03-06,About The Author
1222,1222,notabn.ro,Consiliul Naţional al PNL în data de 8 august. Preşedintele Klaus Iohannis invitat la reuniunea PNL,"„Am luat decizia de a convoca Consiliul Naţional al PNL în data de 8 august, la orele 16,00. Am stabilit ordinea de zi pentru acest Consiliu Naţional. Printre punctele înscrise pe ordinea de zi sunt: raportul Biroului Executiv, raportul grupurilor parlamentare din Camera Deputaţilor, Senat şi Parlamentul European, aprobarea integrării PACT condus de Sebastian Burduja în cadrul PNL – practic finalizarea procedurii de integrare a PACT în PNL. De asemenea, am prevăzut pe ordinea de zi alegerea unui prim-vicepreşedinte al partidului, prim-vicepreşedintele politic din cadrul structurii de conducere a PNL, şi vom avea un punct distinct privitor la alegerile prezidenţiale şi demararea campaniei electorale pentru prezidenţiale, campanie care va începe cu campania de strângere de semnături pentru candidatura preşedintelui Klaus Iohannis”, a declarat Orban, după şedinţa Biroului Executiv al PNL.
„L-am invitat pe preşedintele Klaus Iohannis să participe la acest Consiliu Naţional şi îl aşteptăm cu prietenie şi cu convingerea că împreună vom câştiga alegerile prezidenţiale. (…) Aşteptăm prezenţa preşedintelui şi ne vom bucura de prezenţa preşedintelui şi cu siguranţă în acest Consiliu Naţional preşedintele va transmite un mesaj”, a arătat Ludovic Orban.
Întrebat dacă la Consiliu se va pune bazele unui tandem preşedinte-premier, el a arătat: „Sunt alegeri prezidenţiale. La alegerile prezidenţiale românii sunt chemaţi să aleagă preşedintele României şi noi ne vom concentra întreaga campanie pentru a-i convinge pe români să voteze cu Klaus Iohannis, candidatul PNL la funcţia de preşedinte al României”.
Preşedintele PNL a fost întrebat şi dacă o candidatură a lui Dan Barna la Preşedinţie va scădea şansele pentru un nou mandat în cazul lui Klaus Iohannis.
„Eu cred că românii au suficient discernământ şi că vor merge pe mâna celui mai serios şi reprezentativ candidat la Preşedinţie, care este Klaus Iohannis”, a răspuns Ludovic Orban.",https://www.notabn.ro/consiliul-national-al-pnl-in-data-de-8-august-presedintele-klaus-iohannis-invitat-la-reuniunea-pnl/,2020-03-06,About The Author
1223,1223,notabn.ro,"Klaus Iohannis: ""Nu avem voie să uităm niciodată consecinţele criminale ale politicilor şovine şi rasiste""","Preşedintele României, Klaus Iohannis, a transmis vineri, 2 august a.c., un mesaj cu prilejul Zilei Internaţionale de Comemorare a Genocidului Romilor.
Vă prezentăm în continuare textul mesajului:
„Cu prilejul Zilei Internaţionale de Comemorare a Genocidului Romilor, onorăm suferinţa celor aproape jumătate de milion de copii, femei şi bărbaţi romi, care, în timpul celui de-al Doilea Război Mondial, au căzut victime genocidului. Nu avem voie să uităm niciodată consecinţele criminale ale politicilor şovine şi rasiste şi trebuie să rămânem permanent conştienţi de importanţa combaterii rasismului, xenofobiei şi antisemitismului.
România s-a confruntat cu cele mai crude realităţi ale urii şi intoleranţei. 25.000 de romi, ai căror părinţi luptaseră în tranşeele Marelui Război pentru unitatea naţională a ţării, au fost ‘evacuaţi’ în Transnistria, fiind catalogaţi drept ‘periculoşi şi indezirabili’. Deşi mai puţin discutat şi documentat, genocidul romilor este, fără îndoială, un episod de un tragism tulburător, nu doar în istoria acestei comunităţi, dar şi în istoria noastră naţională.
În această zi de comemorare, în calitate de Preşedinte al României, reafirm angajamentul meu de a contribui la protejarea drepturilor tuturor minorităţilor etnice. Reiterez, totodată, convingerea mea fermă că educaţia despre tragedia Holocaustului este cel mai bun instrument pentru a fundamenta în societatea noastră principii precum acceptarea, egalitatea, toleranţa, solidaritatea şi grija faţă de semeni. Apreciez, în acest sens, faptul că, în numeroase ocazii, supravieţuitorii deportărilor au vorbit tinerilor despre suferinţele pe care le-au îndurat, înţelegând importanţa perpetuării memoriei genocidului romilor. Noile generaţii trebuie să-şi cunoască trecutul, pentru a înţelege valoarea diversităţii şi a solidarităţi.
Ziua Internaţională de Comemorare a Genocidului Romilor este un bun prilej pentru ca autorităţile publice, la rândul lor, să îşi reafirme angajamentul pentru o societate incluzivă, care să fructifice tezaurul diversităţii sale culturale şi să-şi întărească coeziunea internă”.
Departamentul Comunicare Publică",https://www.notabn.ro/klaus-iohannis-nu-avem-voie-sa-uitam-niciodata-consecintele-criminale-ale-politicilor-sovine-si-rasiste/,2020-03-06,About The Author
1224,1224,notabn.ro,"Internațional.Fidesz, partidul lui Viktor Orban, suspendat din PPE","Președintele popularilor europeni, Joseph Daul, a anunțat miercuri seară suspendarea cu efect imediat a partidului de guvernământ din Ungaria, Fidesz, din Partidul Popular European. Decizia a fost luată cu 190 de voturi „pentru” și 3 „împotrivă”.
Partidul la putere în Ungaria, Fidesz, a fost suspendat din formaţiunea paneuropeană de centru-dreapta Partidul Popular European (PPE) pe termen nelimitat, a anunţat miercuri pe Twitter preşedintele PPE, Joseph Daul.
Decizia, adoptată în urma unui vot al delegaţilor din partidele membre PPE reuniţi la Bruxelles, a fost luată după mai multe apeluri ca partidul premierului ungar Viktor Orban să fie supus unor măsuri disciplinare pentru încălcarea principiilor statului de drept.
„Suspendarea presupune: nu poate participa la nicio reuniune a partidului; nu are drept de vot; nu are drept de a propune candidaţi pentru posturi”, a precizat Joseph Daul în postarea pe Twitter.
Fidesz transmitea înainte de summit că, dacă va fi suspendat din familia politică a popularilor europeni, pleacă din PPE. Declarația a fost făcute de şeful de cabinet al prim-ministrului ungar. „Este vorba despre demnitatea Fidesz şi a ţării”, a spus Gergely Gulyas.
Uniunea Europeană a acuzat guvernul Ungariei că deformează adevărul privind imigraţia în blocul european. Guvernul naţional-conservator al lui Orban, a lansat anterior o campanie anti-UE sub sloganul „Şi voi aveţi dreptul să ştiţi ce pregăteşte Bruxellesul”.
sursa: digi24.ro",https://www.notabn.ro/international-fidesz-partidul-lui-viktor-orban-suspendat-din-ppe/,2020-03-06,About The Author
1225,1225,notabn.ro,Ce capitală a fost desemnat cel mai bun oraș de locuit din lume,"Viena a fost desemnată, pentru doilea an consecutiv, cel mai bun oraş pentru locuit din lume, într-un clasament publicat miercuri, citat de AFP.
Capitala austriacă şi-a confirmat poziţia după ce a fost desemnată în 2018 oraşul cel mai „locuibil” din lume în clasamentul anual realizat de The Economist’s Intelligence Unit, care clasifică 140 de oraşe din toată lumea în baza unor criterii precum stabilitatea, cultura, mediul educaţia şi infrastructura.
Infrastructura Vienei, calitatea aerului, ofertele sale culturale, educaţionale şi medicale sunt perfecte, într-un context de stabilitate de invidiat, afirmă autorii raportului.
Pentru al doilea an consecutiv, Viena a obţinut 99,1 puncte procentuale, devansând Melbourne (98,4), care s-a aflat ani de zile în fruntea clasamentului, şi Sydney (98,1).
Australia şi Canada domină Top 10, cu trei oraşe fiecare. Japonia este de asemenea prezentă cu Tokyo şi Osaka. Copenhaga, al doilea oraş ca mărime din Europa, ocupă locul nouă în lume în acest clasament.
Raportul subliniază că Parisul a pierdut şase locuri (poziţia 25), din cauza impactului mişcării „vestelor galbene”.
În fiecare an, 140 de oraşe din întreaga lume sunt evaluate, pe o scară de 100 de puncte, în baza unor criterii precum: nivel de trai, criminalitate, reţele de transport, acces la educaţie şi sănătate, stabilitate economică şi politică.
Pentru prima dată, indicele include un parametru care ţine cont de efectele schimbărilor climatice asupra calităţii vieţii: în acest sens, New Delhi şi Cairo sunt sancţionate din cauza „calităţii slabe a aerului, a temperaturilor medii neatractive şi a aprovizionării insuficiente cu apă”.
Londra şi New York, confruntate în continuare cu percepţia unui risc semnificativ de criminalitate şi terorism şi de infrastructuri supraaglomerate, se clasează pe locul 48 şi respectiv 58.
Conform clasamentului, printre cele mai puţin indicate oraşe în care să locuieşti din lume se află Damasc (Siria), Lagos (Nigeria), Dacca (Bangladesh), Tripoli (Libia) şi Karachi (Pakistan).
Într-un alt studiu publicat în martie 2019, compania de consultanţă Mercer a plasat Viena pe prima poziţie în clasamentul oraşelor care oferă cea mai bună calitate a vieţii din lume, pentru al zecelea an consecutiv.
sursa: satmareanul.ro",https://www.notabn.ro/ce-capitala-a-fost-desemnat-cel-mai-bun-oras-de-locuit-din-lume/,2020-03-06,About The Author
1226,1226,notabn.ro,"Filmul ,,Maria, Regina României”, din weekend, în cinematografele din țară","Filmul ,,Maria, Regina României”, care a rulat în 24 octombrie, în avanpremieră națională la Bistrița, poate fi văzut în cinematografe din întreaga țară, începând de vineri, 8 noiembrie 2019.
Filmul se bazează pe informațiile din jurnalul Reginei Maria, rolul suveranei fiind jucat de actrița Roxana Lupu care a apărut recent într-un documentar BBC, unde a întruchipat-o pe Regina Elisabeta a II-a. Ceilalți actori sunt români, britanici și francezi, filmările având loc în România (Palatul Cotroceni, Castelul Peleș Calea Victoriei etc) și în Franța.
Povestea filmului este axată pe Conferința de Pace de la Paris din anul 1919, ce a urmat Primului Război Mondial. La această Condefință, Regina Maria a României a susținut cauza țării noastre în fața Marilor Puteri, având un rol foarte important în recunoașterea de către acestea, a Unirii de la 1918.
Regina Maria a fost soția Regelui Ferdinand și Regina României între anii 1914 şi 1927. Născută la 29 octombrie 1875, în comitatul Kent din Anglia, era nepoata Reginei Victoria a Marii Britanii și a Țarului Alexandru al II-lea a Rusiei. A murit la 18 iulie 1938, la Sinaia, nu înainte de a lăsa țării un testament moral, intitulat: ,,Scrisoare adresată Țării și Poporului meu”, în care spune printre altele: ,,De acum inainte nu va voi mai putea trimite niciun semn; dar mai presus de toate, aminteste-ti Poporul meu ca te-am iubit si ca te binecuvantez cu ultima mea suflare”.
Potrivit https://www.historia.ro/, în săptămâna 8-14 noiembrie, filmul rulează în cinematografele din București, Alba Iulia, Alexandria, Arad, Bacău, Baia Mare, Bistrița, Botoșani, Brăila, Brașov, Buzău, Călărași, Cluj-Napoca, Constanța, Craiova, Deva, Drobeta Turnu Severin, Focșani, Galați, Iași, Lugoj, Mangalia, Oradea, Piatra Neamț, Pitești, Ploiești, Râmnicu Vâlcea, Sibiu, Slobozia, Suceava, Târgu Jiu, Târgu Mureș, Timișoara.",https://www.notabn.ro/filmul-maria-regina-romaniei-din-weekend-in-cinematografele-din-tara/,2020-03-06,About The Author
1227,1227,notabn.ro,"Generalul Grigore Bălan, eroul dezrobirii Ardealului, comemorat în localitatea natală","Generalul-erou Grigore Bălan a fost comemorat ieri, 14 septembrie 2019, în localitatea Blăjenii de Sus, la 75 de ani de la trecerea sa în eternitate (13 septembrie 1944). La comemorare au participat reprezentanți ai Brigăzii 81 Mecanizată ce poartă numele generalului-erou, ai autorităților locale și județene, ai unor asociații militare, dar și o mulțime de localnici care s-au bucurat de întâlnirea cu militarii și pe care i-au admirat defilând pe ritmurile Muzicii Militare a Garnizoanei Bistrița.
Cea mai mare personalitate militară a secolului al XX-lea din județul Bistrița-Năsăud și, cu siguranță, una dintre cele mai mari personalități militare din istoria ultimului secol al României, generalul Grigore Bălan, supranumit ,,eroul dezrobirii Ardealului”, a căzut pe frontul celui de-Al Doilea Război Mondial în fruntea militarilor care duceau lupte grele pentru eliberarea Transilvaniei de sub ocupația hitleristă.
La începutul lui septembrie 1944, unitățile Diviziei 1 Munte, sub conducerea generalului Grigore Bălan, atacă rezistența hitleristă din regiunea orașului Sfântu Gheorghe. În dimineața zilei de 7 septembrie, vânătorii de munte și militarii voluntari ai Diviziei ,,Tudor Vladimirescu” iau cu asalt orașul, cuceresc regiunea împădurită de la vestul acestuia și îl eliberează a doua zi, pe 8 septembrie 1944. Din nefericire, faptele de arme ale generalului Grigore Bălan se opresc în această zi: ajuns în fruntea militarilor săi ca un adevărat comandant, la nord de Sfântu Gheorghe, lângă podul de la Arcuș, este grav rănit în timpul unuia dintre bombardamentele artileriei inamice. Evacuat de urganță la Brașov și, mai apoi, la Spitalul Militar din Sinaia, se stinge din viață câteva zile mai târziu, la 13 septembrie 1944, la doar 48 de ani, lăsând ca moștenire faptele de vitejie închinate neamului și pământului strămoșesc.
Decorat cu Ordinul ,,Mihai Viteazul” în rang de Cavaler, Grigore Bălan a fost primul general român căzut la datorie în cel de-Al Doilea Război Mondial, în timp ce lupta pentru eliberarea Transilvaniei. A fost înmormântat în Cimitirul Ghencea Militari, fiind purtat spre locul de veci de cavaleri ai Ordinului ,,Mihai Viteazul”, în admirația bucureștenilor veniți în număr mare să-l conducă pe ultimul drum pe unul dintre cei mai destoinici militari români ai secolului XX.
La Bistrița, ca un omagiu adus memoriei generalul Grigore Bălan, Brigada 81 Mecanizată, componentă a forței de reacție rapidă a României, ce are în compunere două batalioane ce participă constant la acțiuni de menținere a păcii în teatrele de operații din străinătate (Batalionul 812 Infanterie ,,Șoimii Carpaților” și Batalionul 811 Infanterie ,,Dragonii Transilvani”), a primit numele generalului erou, căzut cu arma în mână în timp ce lupta pentru apărăarea pământului strămoșesc. Din anul 1992, în curtea Comandamentului Brigăzii 81 Mecanizată ce are sediul în municipiul Bistrița, pe strada ce poartă numele unui alt român destoinic, Avram Iancu, veghează bustul generalului, personalitatea militară ce mai proeminentă care s-a născut și a trăit pe plaiurile județului județul Bistrița-Năsăud.
În Sfântul Gheorghe, oraș pe care l-a eliberat cu militarii săi, un bulevard eternizează memoria generalului Grigore Bălan. De asemenea, lângă podul de peste pârâul Arcuș, este ridicată o cruce pe locul unde generalul a fost grav rănit în timp ce-și apăra țara, chiar cu prețul vieții după cum a jurat atunci când a fost primit în rândurile Armatei României.
Text: Cristina Rusu",https://www.notabn.ro/generalul-grigore-balan-eroul-dezrobirii-ardealului-comemorat-in-localitatea-natala/,2020-03-06,About The Author
1228,1228,notabn.ro,Sancțiuni aplicate la finalul săptămânii trecute de către Inspectoratul de Poliție Bistrița-Năsăud,"Mandat de executare a pedepsei închisorii, pus în aplicare de polițiști
La data de 9 martie a.c., polițiștii Serviciului de Investigații Criminale au pus în aplicare un mandat de executare a pedepsei închisorii, emis de către Judecătoria Năsăud împotriva unui bărbat, de 44 ani, din Maieru. Acesta este condamnat la 2 ani şi 181 zile închisoare pentru comiterea de infracțiuni la regimul circulaţiei și a fost încarcerat în Penitenciarul Bistriţa.
Pentru siguranță în trafic – CONDUCEȚI PRUDENT ȘI RESPECTAȚI REGULILE DE CIRCULAȚIE!
La data de 9 martie a.c., pe DN 17, în localitatea Prundu Bîrgăului, o femeie, de 40 ani, din Mureşenii Bîrgăului, în timp ce conducea o autoutilitară, a accidentat ușor o adolescentă, de 15 ani, din Bistriţa Bîrgăului. Aceasta era angajată, în calitate de pieton, în traversarea regulamentară a drumului public, pe trecerea de pietoni, semnalizată corespunzător. Conducătoarea auto a fost testată cu aparatul etilotest, iar rezultatul a fost negativ. În cauză, polițiștii Serviciului Rutier au întocmit dosar penal pentru vătămare corporală din culpă.
Sfătuim conducătorii de vehicule să reducă viteza de deplasare şi să circule cu atenţie sporită:
-la apropierea de trecerea pentru pietoni, astfel încât să poată opri şi acorda prioritate
-în zona instituţiilor de învăţământ, obiectivelor social-culturale sau economice, unde observă un flux mare de pietoni, în special copii
-la apropierea de staţiile mijloacelor de transport în comun, în special cele care nu sunt prevăzute cu alveole sau refugii pietonale, unde unii pietoni se pot angaja în traversare prin faţa mijlocului de transport
Acțiuni ale polițiștilor de la sisteme de securitate, privind paza obiectivelor, bunurilor, valorilor și protecția persoanelor.
Sâmbătă, 10 martie a.c., polițiștii Compartimentului Sisteme de Securitate din cadrul Serviciului de Ordine Publică au organizat o acțiune pentru verificarea sistemelor de securitate ale unor societăți comerciale de pe raza de competență a Poliției orașului Sîngeorz-Băi. Astfel, cu ocazia activităților desfășurate, pentru neregulile constatate au fost aplicate 8 sancțiuni contravenționale, din care 4 conform Legii 333/2003 – privind paza obiectivelor, bunurilor, valorilor şi protecţia persoanelor și 4 conform Legii 12/1990 – privind paza obiectivelor, bunurilor, valorilor şi protecţia persoanelor, în valoare totală de 10 600 lei. Totodată, în cadrul acțiunii a fost confiscat numerar în sumă de 150 lei.
Infracțiuni rutiere constatate în trafic de polițiștii rutieri bistrițeni – Inconștiența la volan se pedepsește!
La data de 10 martie a.c., pe DN 17, polițiștii Serviciului Rutier au desfășurat acțiuni pentru prevenirea și combaterea accidentelor rutiere, produse mai ales pe fondul vitezei excesive și a consumului de alcool. Cu această ocazie, a fost depistat în cadrul unei acțiuni de monitorizare a traficului rutier, un bărbat, de 39 ani, din Dorolea, în timp ce conducea un autoturism, în localitatea Mijlocenii Bârgăului, cu viteză peste limita legală. Acesta nu a oprit la semnalul regulamentar al echipajului, continuând-și deplasarea spre Bistrița.
Polițiștii au pornit în urmărirea acestuia, iar în localitatea Josenii Bârgăului bărbatul a încercat să efectueze un viraj la stânga, a pierdut controlul direcției și a intrat în coliziune cu poarta de acces a unei locuințe. În urma accidentului a rezultat rănirea ușoară a unei femei, de 29 de ani, din Domnești, județul Ilfov, pasageră în autoturism. Conducătorul auto a fost testat cu aparatul etilotest, iar rezultatul a fost pozitiv.
De asemenea, la aceeași dată în urma controalelor efectuate în trafic, polițiștii Serviciului Rutier l-au depistat pe un bărbat, de 53 ani, din Tiha Bîrgăului, care conducea un autoturism prin localitatea Tureac, aflându-se sub influența alcoolului. Acesta a fost testat cu aparatul etilotest, iar rezultatul a fost pozitiv, motiv pentru care a fost condus la spital, unde i s-au recoltat două mostre biologice de sânge în vederea stabilirii alcoolemiei. În ambele cazuri, polițiștii Serviciului Rutier au întocmit dosare de cercetare penală.
În noaptea de 10/11 martie a.c., polițiștii Biroului de Ordine Publică au oprit în trafic pentru control un tânăr, de 18 ani, din Bistrița, în timp ce conducea un autoturism pe raza municipiului. Cu ocazia verificărilor efectuate, s-a constatat că acesta nu deține permis de conducere pentru nicio categorie de vehicule. Cercetările continuă sub aspectul comiterii infracțiunii de conducerea unui autovehicul pe drumurile publice fără permis de conducere.
În aceeași noapte, polițiștii Secției 7 Poliție Rurală Sîngeorz-Băi au depistat în trafic un bărbat, de 41 ani, din Feldru, în timp ce conducea un autoturism pe raza comunei Ilva Mică, aflându-se sub influența băuturilor alcoolice. Acesta a fost condus la spital, unde i-au fost prelevate două mostre biologice de sânge, în vederea stabilirii alcoolemiei. S-a întocmit dosar penal pentru conducerea unui autovehicul sub influența alcoolului.
La data de 11 martie a.c., polițiștii Biroului Rutier au oprit pentru control în trafic un bărbat, de 71 ani, din Bistrița, în timp ce conducea un autoturism pe DN 17 prin Unirea. În urma verificărilor efectuate, polițiștii au constatat că autoturismul în cauză figurează ca fiind radiat din circulație, iar plăcuțele de înmatriculare, pe care le avea aplicate sunt de fapt atribuite altui autoturism. De asemenea, bărbatul a fost testat cu aparatul etilotest, rezultatul fiind negativ. Cercetările continuă sub aspectul săvârșirii infracțiunilor de conducerea unui autovehicul cu număr fals de înmatriculare, respectiv conducerea unui autovehicul neînmatriculat.
UPDATE:
Față de cei trei bărbați cu vârste cuprinse între 19 și 46 ani, reținuți la data de 10 martie a.c., pentru mai multe furturi din societăți comerciale și școli gimnaziale de pe raza județelor Bistrița-Năsăud, Cluj și Mureș, Judecătoria Beclean a dispus măsura arestării preventive pentru o perioadă de 30 de zile.
COMPARTIMENTUL RELAŢII PUBLICE- Inspectoratul de Poliție Județean Bistrița-Năsăud",https://www.notabn.ro/sanctiuni-aplicate-la-finalul-saptamanii-trecute-de-catre-inspectoratul-de-politie-bistrita-nasaud/,2020-03-06,About The Author
1229,1229,notabn.ro,Primăria Cluj-Napoca alocă bani pentru studii privind oportunitatea construcției unui metrou,"Primăria municipiului Cluj-Napoca va aloca 3.482.000 de lei pentru studii de fezabilitate privind oportunitatea de a se construi un metrou în oraş.
Punctul 20 din lista de ,,obiective de investiţii’ a ,,Proiectului de buget a municipiului Cluj-Napoca pentru anul 2018”, postat pe pagina de internet a municipalităţii, prevede că suma necesară pentru finalizarea studiilor de fezabilitate privind construirea metroului se ridică la 10.000.000 de lei.
,,Suma de 3,48 milioane lei a fost propusă Consiliului Local spre aprobare în lista de Investiţii a municipiului pentru anul 2018, în vederea demarării studiilor de prefezabilitate şi fezabilitate necesare, în vederea construirii unui metrou. Această alternativă de mobilitate urbană a fost propusă ca soluţie în planul de mobilitate urbană (PMOB) realizat de Ministerul Dezvoltării şi pus la dispoziţia primăriei şi este considerată o soluţie viabilă pentru comunităţile cu un ritm de dezvoltare accelerat, cum este cazul Clujului şi a zonelor sale adiacente”, a declarat purtătorul de cuvânt al Primăriei Cluj-Napoca, Oana Buzatu pentru Agerpres.
Municipalitatea a adoptat în ultima vreme mai multe soluţii de fluidizare a traficului, a mutat ciclul primar al unor şcoli din zona centrală şi a construit piste de biciclete, însă măsurile nu au rezolvat în totalitate problemele de trafic, în condiţiile în care populaţia localităţilor limitrofe municipiului Cluj-Napoca a crescut în ultimii ani, iar mare parte dintre oameni lucrează în oraşul reşedinţă de judeţ. De altfel, localitatea Floreşti este cea mai mare comună din ţară, cu o populaţie de peste 30.000 de locuitori.",https://www.notabn.ro/primaria-cluj-napoca-aloca-bani-pentru-studii-privind-oportunitatea-constructiei-unui-metrou/,2020-03-06,About The Author
1230,1230,notabn.ro,",,Copiii în fotografie veche”, astăzi la Casa Argintarului din Bistrița","O interesantă expoziție foto-documentară va avea vernisajul astăzi, 25 iunie 2018, ora 18, la Casa Argintarului din Bistrița. Organizată de Complexul Muzeal Bistrița-Năsăud cu sprijinul Consiliului Județean Bistrița-Năsăud și a Arhivelor Naționale Bistrița-Năsăud, expoziția va cuprinde portrete ale copiilor din Bistrița-Năsăud, care au trăit la sfârșitul secolului al XIX-lea și începutul secolului XX.",https://www.notabn.ro/copiii-in-fotografie-veche-astazi-la-casa-argintarului-din-bistrita/,2020-03-06,About The Author
1231,1231,notabn.ro,Prefectura Bistriţa-agent electoral în campania PSD,"Instituţia Prefectului Bistriţa-Năsăud continuă campania de propagandă lansată de PSD. Deşi legea nu permite instituţiei să se manifeste politic, pe pagina de Facebook a instituţiei apar mesaje care sunt pregătite pentru a amorsa campania PSD. Nu întâmplător în această perioadă, ministrul sănătăţii face diverse controale de imagine prin diverse spitale. Mesajele au fost preluate de membrii PSD, de Liviu Dragnea la toate mitingurile elctorale, iar acum PSD a dat ordin şi instituţiilor publice să posteze realizările lor din sănătate şi nu numai. Iată mesajul postat de Instituţia Prefectului Bistriţa-Năsăud.
”Conform Programului de Guvernare – Sănătatea este domeniu prioritar!
Astfel, în anul 2019, bugetul total alocat Ministerului Sănătății este de 11,137 miliarde lei, cu 27% mai mare decat cel acordat în 2018.
După ce, anul trecut au fost majorate salariile medicilor și asistenților medicali la nivelul anului 2022, anul acesta Guvernul a alocat un buget istoric pentru investițiile în Sănătate, de peste 6 ori mai mare față de cel alocat anul trecut:
• 2018 – 181,2 miloane lei.
• 2019 – 1,183 miliarde lei.",https://www.notabn.ro/prefectura-bistrita-agent-electoral-in-campania-electorala-a-psd/,2020-03-06,About The Author
1232,1232,notabn.ro,A apărut lista noilor miniştri în cabinetul Dăncilă,"Potrivit unor surse, Nicolae Bădălău ar urma să fie vicepremier în locul lui Viorel Ștefan, vicepremier fără portofoliu. Lia Olguţa Vasilescu este posibil să ia portofoliul lui Paul Stănescu, cel care este unul dintre semnatarii scrisorii anti-Dragnea.
Ecaterina Andronescu ar prelua funcţia de ministru al Educaţiei.
Iulian Matache ar veni la ministerul Transportului.
Cătălin Rădulescu ar fi pus la ministerul Apărării pentru că pe Mihai Fifor ar vrea cineva din PSD să îl pedepsească.
Daniel Breaz ar fi la ministerul Cercetării.
Adrian Solomon ar prelua ministerul Muncii, în cazul în care Lia Olguţa Vasilescu ar prelua funcţia lui Paul Stănescu.",https://www.notabn.ro/a-aparut-lista-noilor-ministri-in-cabinetul-dancila/,2020-03-06,About The Author
1233,1233,notabn.ro,"Cristian Tudor Popescu: ""Căsătoria homosexuală este lipsită de sens.""","Într-o declarație publică, Cristian-Tudor Popescu, a precizat că nu este de acord cu căsătoriile între persoanele de același sex. El consideră că instituția căsătoriei este o invenție a heterosexualilor.
„Nu am fost și nu voi fi niciodată de acord cu aprobarea adopției de copii de către cupluri homosexuale, pentru că e o încălcare fundamentală a drepturilor omului. Acel copil nu s-a născut, în niciun caz, din uniunea dintre între lesbiene sau doi homosexuali masculi”, a menționat C. T. Popescu.
De altfel, jurnalistul, spune că o așa-zisa căsătorie homosexuala este lipsită de sens. „Deci homosexualilor nu trebuie să li se permită să adopte copii și prin urmare căsătoria homosexuală, în sensul familiei, în sensul în care ea funcționează de mii de ani, este, după părerea mea, lipsită de sens.”
Foto: pagină facebook Cristian Tudor Popescu",https://www.notabn.ro/cristian-tudor-popescu-casatoria-homosexuala-este-lipsita-de-sens/,2020-03-06,About The Author
1234,1234,notabn.ro,"Comisia de la Veneția, raport critic asupra justiției din România. Klaus Iohannis: O confirmare asupra intervenției abuzive a Guvernului","În cadrul unui raport publicat luni, 24 mai 2019, Comisia de la Veneţia exprimă îngrijorare în ceea ce privește justiția din România, cu referire specială asupra ordonanțelor de urgență și a motivelor ce au stat la baza înființării Secţiei speciale de investigare.
,,Comisia Veneţia constată cu regret că cele mai problematice elemente ale reformelor din 2018, identificate în avizul din octombrie 2018, fie au rămas neschimbate, fie s-au agravat. Cele mai importante aspecte ale reformelor din sistemul judiciar sunt următoarele:
– cel mai alarmant, Guvernul continuă să efectueze amendamente legislative prin ordonanţe de urgenţă. Deşi Constituţia indică în mod clar că aceasta ar trebui să fie o măsură de excepţie, legiferarea prin ordonanţe de urgenţă rămâne o rutină (…);
– motivele pentru crearea Secţiei speciale pentru investigarea delictelor penale din sistemul judiciar, cu o jurisdicţie definită vag, rămân neclare (…);
– schema de numire sau revocare a procurorilor de rang înalt rămâne în principal aceeaşi, ministrul Justiţiei jucând un rol decisiv în această procedură, fără a exista puteri de contrabalansare ale preşedintelui României sau ale Consiliului Superior al Magistraturii (CSM) (…);
– este posibilă revocarea procurorilor aflaţi deja în funcţii prin recurgerea la noi criterii de eligibilitate, alese arbitrar. Comisia Veneţia îndeamnă autorităţile române să nu aplice noile criterii de eligibilitate în cazurile procurorilor care erau deja în funcţii în momentul în care au fost adoptate amendamentele respective”, se arată într-un raport al Comisiei Europene pentru Democraţie prin Lege (Comisia de la Veneţia), un organism din cadrul Consiliului Europei (CoE).
„Comisia Veneţia rămâne la dispoziţia autorităţilor române şi a Comitetului de Monitorizare al Adunării Parlamentare pentru asistenţă suplimentară”, se arată în raport.",https://www.notabn.ro/comisia-de-la-venetia-raport-critic-asupra-justitiei-din-romania-klaus-iohannis-o-confirmare-asupra-interventiei-abuzive-a-guvernului/,2020-03-06,About The Author
1235,1235,notabn.ro,Eugen Tomac: „Partidele ar trebui să fie mai rezervate”,"Eugen Tomac, președintele PMP, a făcut câteva precizări despre referendum pentru redefinirea familiei: Partidele ar trebui să fie mai rezervate
„Cred că partidele ar trebui să fie mai rezervate față de această inițiativă pentru că este o inițiativă care vine din partea cultelor creștine din România. Încercarea disperată a PSD-ului de a se agăța de o temă atât de sensibilă mi se pare o blasfemie. Lasă cetățenii să decidă singuri. Este o inițiativă a coaliției pentru familie, a cultelor din România. Noi ca partid le vom recomanda membrilor noștri să iasă la referendum și să voteze, dar mi se pare o încercare brutală în a confisca un demers care nu a fost inițiat de partide. Vom îndemna membrii noștri și cetățenii care vor să participe. Vom încuraja ca membrii noștri și susținătorii PMP să iasă la vot și să voteze cu -da-”, a menționat președintele Partiului Mișcarea Populară.",https://www.notabn.ro/eugen-tomac-partidele-ar-trebui-sa-fie-mai-rezervate/,2020-03-06,About The Author
1236,1236,notabn.ro,"Pocăiți-vă, căci s-a apropiat Împărăția cerurilor","Autor: Părintele Constantin Necula
Ioan întemnițat. În planul timpului nostru cotidian a trecut o săptămână de la Botez. E cert că în planul timpului istoric, în care se petrec faptele mântuirii Domnului Hristos, nu de o săptămână e vorba. Dovadă că pe 29 August pomenim Tăierea capului Sfântului Ioan Botezătorul. Timpul nostru nu-i tot una cu timpul acela. Doar că timpul liturgic, ritmul Bisericii, le acordează pentru a ne învăța taina Împărăției. Arestarea Înaintemergătorului vine dintr-un conflict cu un dictator. Abuziv cu legea ca orice dictator. Care trăia cu soția fratelui său. O femeie la fel de semeață și nedemnă ca Izabela, fiica lui Etbaal – regele Sidonului, regina de odinioară, oponenta Profetului Ilie, cea al cărui sânge îl vor linge câinii la poalele zidurilor Izreelului. Soție lui Ahab, aceasta va întoarce spre idolatrie pe israeliți, va ucide pe Nabot, pentru a-i lua puțina vie, va fi într-un permanent abuz de putere politică. Pe măsura păcatului, moartea. Cartea a III-a a Regilor (16.31; 18.4.13; 19.2; 21.5.7.11.14.15.23.25) și a IV-a a Regilor (9.10.30.37) ne aduc mărturia acestei relații mereu tensionate între profet și regalitate, atunci când aceasta din urmă aduce lezare Legii lui Dumnezeu. Ceea ce împacă regele cu Dumnezeu este ceea ce împacă mereu firea umană cu firea umană. Sau ceea ce vădește diferența între om și animal. Pocăința. O părere de rău care se transformă în rațiunea de a fi a firii umane. În mod de viață. Din acest punct pleacă propovăduirea Domnului Hristos. Un ecou al strigătului de pocăință al Sfântului Ioan Botezătorul: Pocăiți-vă! Apropierea lui Dumnezeu de oameni devine însă și prilejul completării acestei chemări la pocăință, determinând sensul propovăduirii Domnului Hristos. Nu este doar o pocăință de împăcare cu Dumnezeu, ci una care descoperă Împărăția Cerurilor. O pocăință care determină o împărăție.
E sensul profund al așezării acestei Evanghelii îndată după Botezul Domnului la Iordan. Face diferența. Între chemarea la pocăință a lui Ioan și chemarea lui Iisus Hristos la Împărăția cerurilor, care prin Venirea Sa la Iordan nu este doar vizibilă, ci posibilă deplin. Chemarea aceasta o realizează Domnul Hristos după ce înfruntase, ne spune același Evanghelist Matei (4. 1-11), în chiar fragmentul anterior lecturii din această Duminică, pe diavol. Cel care se închipuia regele lumii, Baalul de neînvins al unei societăți care se depărta tot mai mult de Dumnezeu. În ciuda contraforților construcției sale sociale, lege-Templu-ierarhie-cultură, poporul se depărta de Acela care, Viu fiind, nu locuia în faceri de mână omenească și nici nu se lăsa ademenit în conflictuala gândire a școlilor teologice ale vremii. Motivația pocăinței adusă de Domnul Hristos este valabilă până astăzi. Răsună în urechile noastre mereu. Pentru participantul la Liturghie – cum ar trebui să fie mereu un creștin autentic – deschiderea acesteia se face prin aceste cuvinte, izvorâte parcă exact din punctul de întâlnire între Ioan Întemnițatul și Hristos, Dumnezeu cel Întrupat. Căci cuvintele prin care Liturghia își începe curgerea sunt: Binecuvântată este Împărăția Tatălui și a Fiului și a Sfântului Duh, totdeauna, acum și pururea și în vecii vecilor. Arătând conținutul Împărăției: Treimea cea deoființă și nedespărțită. Căci pocăința, pentru a fi ducătoare la Împărăție, trebuie să aibă drept conținut Treimea. Arătarea Acesteia în faptele tale, în trăirile tale, în viața ta.
E sensul Bisericii. De a apropia oamenii de înțelegerea unor astfel de valori care leagă pe om de dumnezeire. Am ascultat, deseori, comentariile unor mari absenți la orele de cultură ale Ortodoxiei, comentatori sarcastici asupra conținuturilor ei de credință, cum erau deranjați – oripilați de-a dreptul – de faptul că Biserica pomenește conducătorii Țării, mai marii orașelor și ai satelor… Ba transformaseră aceasta într-o acuză de aliniere la politici de stat ori așezarea Bisericii în robia politicului. Am tot vorbit pe seama unor astfel de comentarii. Dar am aflat, în viața unuia dintre Părinții mărturisitori ai Ortodoxiei moderne, Părintele Adrian Făgețeanu, numit Multpătimitorul pentru multa pătimire nu doar din temnițele comunismului, un episod care m-a pus pe gânduri. Obligându-mă, parcă, să scriu aceste rânduri. După mulți ani de temniță, eliberat prin amnistia lui Ceaușescu, i s-a cerut să meargă la mănăstirea unde a fost arestat – în cazul său Crasna (jud. Gorj). Nu e bineprimit, ba chiar alungat de starețul cu simpatii de stânga, fiind socotit un pericol de destabilizare al echilibrului cu organele de partid din zonă. Îndemnat de un țăran luminos – semn că profet poate fi oricine iubește pe Dumnezeu – Părintele ajunge la Lainici. Stareț acolo era vrednicul de pomenire Părinte Calinic (Caravan), o lumină de om. Îl sprijină să se facă bine, îl crește în rugăciune. Îl învață să se roage și pentru dușmanii săi, spunându-i: „Toți sunt frații noștri! Dragostea noastră o să le înmoaie inima. Roagă-te și tu pentru ei!”. După cât pătimise de la comuniști, Părintele Adrian refuza în forul său cel mai intim ideea că ar putea să se roage vreodată pentru comuniști. O spune și Avvei Calinic. Care zâmbește. Reiau, de-acum, cuvintele Părintelui Adrian: „Nu a trecut mult timp și în fața mănăstirii a oprit un alai de mașini negre și luxoase. Era mare agitație grozavă la poartă și din mașină a coborât Nicolae Ceaușescu. Îndreptându-se spre mine, m-a întrebat: „Dumneata ești preot?… Am venit cu părinții mei și aș vrea să le citești niște rugăciuni pentru sănătate”. Cine ar fi putut crede așa ceva? Căutând a nu mă pierde cu firea, am intrat în biserică împreună cu ei și mi-am împlinit menirea de preot. M-am rugat pentru Ceaușescu și, deci, pentru comuniști. Atunci am înțeles zâmbetul părintelui Calinic. Avea rugăciunea văzătoare” ( vol. Sfinții Închisorilor, Mănăstirea Petru-Vodă, 2019, pp. 46-47). A împlini duhul profetic al Bisericii ține și de tăierea voii tale personale în ce privește antipatiile ori simpatiile tale, ca preot, așezându-te în linia Împărăției lui Dumnezeu. Asta nu va scuza niciodată excesele, inclusiv de tăcere când trebuie rostit adevărul în ce privește o situație gravă în mijlocul unei națiuni. Dar rugăciunea, în ordinea logicii Împărăției lui Dumnezeu, nu poate fi motiv de acuză decât pentru prietenii lui Baal, idolul care le înghite pe toate.
O pocăință vie față de Dumnezeul nostru care refuză să fie idol. Care refuză să fie idolatrizat. De aceea intră în lume, trăiește între noi, asemeni nouă, afară de păcat. Și încercă să ne facă oameni. Nu doar după chip, ci și după asemănare. Așa cum ne-a creat Treimea dintru început. Refuzând dictaturile, ideologiile și fracturile de sens. Apropiindu-ne de Împărăție. Prin pocăință și rugăciune. Prin trăire și asumarea morții în Hristos.",https://www.notabn.ro/pocaiti-va-caci-s-a-apropiat-imparatia-cerurilor/,2020-03-06,About The Author
1237,1237,notabn.ro,Siceram Sighișoara își ia avânt prin noi investiții în retehnologizare,"Producătorul de materiale de construcţii Siceram din Sighişoara a investit în primele şapte luni ale anului 2,3 milioane de euro în linii noi de producţie şi în mentenanţa celor existente.
Pentru 2019, compania are un buget de investiţii similar, scopul principal fiind tehnologizarea producţiei, astfel încât nevoia de angajaţi să fie cât mai mică, în condiţiile în care lipsa personalului este o problemă cu care se confruntă compania din Sighişoara, conform zf.ro.
„Numărul de angajaţi se situează în jurul cifrei de 250. Din cauza unei pieţe a forţei de muncă net deficitară, nu putem lucra cu linia noastră de produse artizanale, iar perspectivele nu sunt roz“, spune Nicolae Neag, director comercial la Siceram Sighişoara.
În 2017, compania a avut afaceri de 78,2 milioane de lei, în urcare uşoară faţă de anul anterior, şi profit de 7 milioane de lei, potrivit datelor de pe site-ul Ministerului de Finanţe. Pentru 2018, compania estimează că afacerile vor ajunge la 83-85 mil. lei. Diviziile de zidărie şi de învelitori au ponderi aproximativ egale în businessul total.
Fabrica Siceram a renăscut după privatizare. Pe lânga investitiile în modernizarea capacitatilor existente si extinderea gamei de produse, în anul 2005 s-a pus în functiune una din cele mai moderne fabrici de caramizi, din aceasta parte a Europei (pentru acea perioada), fabrica fiind realizata cu colaborarea unor firme renumite pe plan mondial.
Aceasta tehnologie a permis lansarea pe piata cu un succes deosebit a unui nou sistem de zidarii, marca proprie a grupului SICERAM, respectiv sistemul TERMOBLOC®. La sfârsitul anului 2006 au început lucrarile de modernizare si retehnologizare a liniei de învelitori ceramice. Dupa aproape 2 ani ( mai 2008) și în urma unei investitii de 16. mil Euro, Siceram a reînceput producerea tiglelor ceramice.",https://www.notabn.ro/siceram-sighisoara-isi-ia-avant-prin-noi-investitii-in-retehnologizare/,2020-03-06,About The Author
1238,1238,notabn.ro,Români în rețelele de migranți,"Tot mai mulţi români se implică în traficul de migranţi. De obicei sunt doar transportatori şi călăuze, şoferi sau pescari care riscă foarte mult pentru că ştiu că vor câştiga foarte mulţi bani. Şi peste 1000 de euro de persoană transportată. România este doar o etapă pe drumul migranţilor care vor de fiecare dată să ajungă ţările Europei de Vest.
Grupuri de migranți sunt capturate aproape zilnic la frontiere. Nouă cetățeni străini au încercat marți să ajungă ilegal în Ungaria. Câteva zeci de persoane au forțat alte frontiere ale României.
Rețelele de traficanți de migranți profită mereu de cei care caută o viață mai decentă în Occident, iar românii au intrat și ei în astfel de grupuri. Câștigă sume importante pentru transportarea migranților pe teritoriul țării noastre.
Pescarii sau șoferii români sunt recrutați întotdeauna de membrii de rangul 2 sau 3 ai rețelelor. Liderii care îi coordonează se află aproape întotdeauna în țări occidentale. România este, de obicei, doar o stație.
Străinii traficați stau aici de la câteva zile până la câteva luni. Cei mai mulți știu că pot cere azil și profită de faptul că procedurile durează destul de mult.
Migranții vin în general din Afganistan, Irak sau Siria. Uneori au avut ghinion și, deși știau că au plecat din România s-au trezit…tot în România.
De la începutul anului au fost descoperiți peste 2000 de migranți ilegali dar numai 145 de călăuze sau intermediari.
Traficanții sunt de multe ori protejați, migranții știu că vor putea relua legătura cu cei care i-au transportat și refuză să dea detalii despre călăuze.",https://www.notabn.ro/romani-in-retelele-de-migranti/,2020-03-06,About The Author
1239,1239,notabn.ro,"Caravana Forțelor Aeriene Române, mâine la Centrul Cultural Dacia","Vineri, 7 februarie 2020, cu elevii din municipiul Bistrița pentru a le prezenta, acestora din urmă, aspecte privind oferta educațională a învățământului militar de aviație și aspecte legate de cariera piloților și a militarilor Forțelor Aeriene, oferite de reprezentanți ai Academiei Forțelor Aeriene, Școlii Militare de Maiștri Militari și Subofițeri a Forțelor Aeriene, dar și de militari din cadrul bazelor aeriene.
La sfârșitul fiecărei activități, în funcție de condițiile meteorologice, aeronave aparținând Forțelor Aeriene Române vor survola locațiile. Scopul campaniei este acela de a-i informa pe tinerii liceeni despre oportunitățile și posibilitățile oferite de o carieră militară în cadrul Forțelor Aeriene Române.
Evenimentul este organizat de Statul Major al Forțelor Aeriene, în colaborare cu Direcția Generală Management Resurse Umane și Inspectoratele Școlare din cele patru municipii, informează, într-un comunicat de presă, Forțele Aeriene Române.",https://www.notabn.ro/caravana-fortelor-aeriene-romane-maine-la-centrul-cultural-dacia/,2020-03-06,About The Author
1240,1240,notabn.ro,Primarul Crețu și-a prezentat (din nou) proiectele pentru perioada următoare.,"Primarul municipiului Bistrița, Ovidiu Teodor Crețu, a susținut astăzi o conferință de presă în care a detaliat atât contextul convocării membrilor Consiliului Local la ședința extraordinară programată pentru mâine, 30 mai 2018 de la orele 15.00, cât și proiectele care vor fi supuse dezbaterii forului legislativ local.
„Acestea sunt proiectele pe care le supun dezbaterii Consiliului local în ședința extraordinară de mâine, deoarece dorim să le depunem luna următoare pentru finanțare pe Programul Operațional Regional. Eu sper ca aceste proiecte să fie adoptate de Consiliu și să putem merge mai departe pentru că banii europeni, așa cum am mai spus-o, nu sunt nelimitați și cine se trezește mai devreme poate să prindă o felie mai mare din tortul numit finanțare europeană.
Sunt patru puncte pe ordinea de zi. Unul dintre ele este cel care a stârnit și cele mai multe valuri, DALI pentru Piața Centrală din municipiul Bistrița. Suprafața totală a Pieței Centrale este de 17.120 mp, din care 14.200 intră pe proiectul de reabilitare-modernizare a pieței, iar diferența pe alte două proiecte – este vorba despre Linia Verde și o parte a intrat deja pe proiectul de reabilitare a pasajelor. Discutăm, deci, de suprafața de 14.200 mp.
Reamintesc că în anul 2014 am făcut un concurs de soluții organizat împreună cu Ordinul Arhitecților din România și în juriu au fost numai reprezentanți ai Ordinului Arhitecților. Am vrut să avem ceea ce se poate mai bine, mai nou și mai elevat, selectat de oamenii cei mai îndrituiți să facă acest lucru.
În anul 2015 am realizat planul urbanistic de detaliu a Pieței Centrale, plan care a fost supus consultării publice, dezbătut public în această sală și aprobat cu o majoritate solidă, 18 voturi pentru, în Consiliul local, este vorba despre Hotărârea nr. 78 din 2015.
Mâine vom supune aprobării următoarea etapă, nu studiul de fezabilitate pentru că discutăm de o suprafață existentă care va fi reamenajată. În principiu piața va fi adusă la același nivel de călcare, adică nu va mai exista diferență între partea rutieră și trotuare. Chiar dacă vom păstra o parte rutieră, în zona de vest a pieței, intrarea și ieșirea din str. Nicolae Titulescu în str. George Coșbuc și temporar, deci pentru aprovizionare, de-a lungul laturii de sud cu acces de pe Vasile Nașcu și de asemenea prin fața primăriei un acces restricționat în caz de, nivelul de călcare va fi același în toată piața și va fi racordat, așa cum ne-a cerut Comisia Națională de Monumente, la nivelul de călcare al Bisericii Evanghelice. Vegetația este compusă din 104 arbori din care 13 sunt pe celelalte proiecte, deci noi discutăm de 91 de arbori. 33 dintre aceștia se păstrează și aici mă refer în special la castanii seculari pe care îi avem pe laturile de Nord și Est. Nu am înțeles niciodată de ce se susținea la un moment dat că vom tăia acești copaci. Dimpotrivă, am încercat să îi declarăm monumente ale naturii, numai că legislația nu ne permite acest lucru. Alți 16 arbori se vor planta, vor fi specii noi, care se pretează să completeze piața. Tăierea unor arbori se face pentru a elibera câmpurile vizuale, în special pentru Biserica Evanghelică, dar și pentru complexul Sugălete, deoarece sunt monumente de importanță, pot spune, chiar internațională. Totodată, prin acest proiect ne propunem să evidențiem caracterul de spațiu public urban al Pieței Centrale din municipiul Bistrița.
În amenajarea propusă avem două poziționări pentru scene, deoarece în această zonă se vor desfășura concerte și spectacole, mobilier urban, două fântâni cu circularea apei, două cu jeturi și un curs de apă care amintește de pârâul care trecea în urmă cu 150 de ani prin această piață, de asemenea iluminatul public și iluminatul arhitectural. Precizez că, cel puțin în etapa actuală, vom menține cele două grupuri sociale de pe latura de Est, cu toate că în avizul Comisiei de Monumente nu le-au acceptat. Vom susține în continuare aspectul, deoarece sunt neapărat necesare. Proiectul este finanțabil pe fonduri europene, circa 4,5 milioane de euro.
Un alt proiect care va fi supus dezbaterii Consiliului local prevede pistele de biciclete pe care intenționăm să le realizăm în perioada următoare, cu finalizare în 2020. În totalitate sunt 27,6 km piste de biciclete pe un singur sens. Acolo unde sunt piste de biciclete pe două sensuri sunt calculate dublu. Cele trasate cu nuanța turcoaz vor fi realizate tot în această perioadă, dar pe alte proiecte – Linia Verde sau străzile mari, cum numim reabilitarea străzilor Decebal, Andrei Mureșanu, Năsăudului, Gării. Acestea vor completa cu aproximativ 25 de km de piste de biciclete. Valoarea totală a acestui proiect se ridică la circa 4,6 milioane euro.
Trasată cu nuanța magenta este zona spre Ghinda, o porțiune adăugată mai târziu la proiectul inițial, dar face parte tot din cele 28 de străzi cu 27,6 km. Doresc să subliniez încă odată faptul că nu vom avea doar niște linii trasate pe carosabil sau pe trotuare, ci va exista și o diferență de nivel, cca 5-6 cm între pistele de biciclete și trotuare, respectiv pistele de biciclete și carosabil. În unele porțiuni vor fi elemente de separare, astfel încât să protejăm cicliștii de mașini, pe de altă parte pietonii de cicliști.
Al treilea proiect prevede amenajare de spații verzi în zona Subcetate. Continuăm strategia pusă la punct în anii 2008 – 2009, de dezvoltare a spațiilor verzi în municipiul Bistrița. Pot să vă spun că față de sarcina sau norma europeană care prevedea 26 mp de spațiu verde pe cap de locuitor, Bistrița are la această oră, înregistrat, circa 46 mp de spațiu verde pe cap de locuitor, ceea ce ne situează pe o poziție foarte bună. În Subcetate este vorba despre un teren care este, practic, un maidan. De aceea, tot printr-un proiect cu finanțare europeană dorim să-l transformăm într-un spațiu verde amenajat. Spuneam de o strategie a spațiilor verzi din Bistrița, deoarece în această perioadă, în baza acelei strategii s-au reabilitat parcurile din Bistrița și mă refer la Parcul Eroilor, Parcul Avram Iancu, Parcul municipal și s-a amenajat un parc nou, parcul de la Casa Albă. Aceste proiecte vor fi completate de parcul din zona Subcetate.
Este o suprafață de 2100 mp pe care vom planta cca 40 de arbori, 516 mp de gazon, 100 mp de flori, aparate de fitness, un chioșc asemănător celui din parc, bănci și cișmele. Este un proiect în valoare de aproximativ 1,3 milioane de lei pe care o să-l depunem pentru finanțare din fonduri europene, cu șanse foarte bune de a fi finalizat la începutul anului 2020. Cu un pic de șansă, poate chiar la sfârșitul anului 2019.
Al patrulea proiect se referă la reabilitarea și modernizarea Liceului Teoretic de Servicii – una dintre clădirile care este eligibilă pe fonduri europene. Datorită unor modificări, spun eu, neinspirate ale Ghidului solicitantului și legislației în domeniu, clădirile liceelor teoretice nu sunt eligibile, dar deoarece clădirea aceasta este eligibilă am declanșat realizarea unui proiect, s-a aprobat în Consiliul local studiul de fezabilitate numai că, în urmă cu un an și jumătate s-au schimbat mai multe lucruri în Ghidul solicitantului și a trebuit să revenim cu proiectul. Am cerut modificarea lui în concordanță cu documentele de finanțare. La acest proiect este vorba despre refacerea finisajelor interioare, exterioare, înlocuirea tâmplăriei, refacerea acoperișului, termoizolarea clădirii astfel încât să se înscrie în normele europene și să avem un coeficient de maxim 82 la sută. Clădirea va fi extinsă cu un corp nou care va fi amplasat pe latura curții spre bulevard, 23 August sau Omnia, cum i s-a spus în timp. Suprafața nou construită va fi de circa 740 mp. În curte va fi amenajat un teren de sport și câteva spații verzi și de recreere. Proiectul se va ridica la aproximativ 6,6 milioane de lei”, a încheiat primarul Ovidiu Teodor Crețu.",https://www.notabn.ro/primarul-cretu-si-a-prezentat-din-nou-proiectele-pentru-perioada-urmatoare/,2020-03-06,About The Author
1241,1241,notabn.ro,"În Belarus, nici un partid din opoziție nu a reușit să câştige vreun mandat, după scrutinul parlamentar","In Belarus nu există opoziţie parlamentară, în urma recentelor alegeri.
Nici un partid din opoziție nu a reușit să câstige vreun mandat.
Prezența la vot a fost de 77%. S-au înscris în cursă peste 500 de candidați, dintre care 200 reprezentau opoziția.
Președintele Lukașenko își consolidează astfel puterea absolută în Belarus. El conduce fosta țară sovietică de peste 25 de ani.
Parlamentul are un rol secundar, în principal de aprobare a inițiativelor președintelui și guvernului.
„Rezultatul a fost hotărât dinainte. Autoritățile au selectat candidații. O schimbare a puterii în Belarus nu este posibilă prin intermediul alegerilor, a declarat pentru Reuters unul dintre liderii opoziției.",https://www.notabn.ro/in-belarus-nici-un-partid-din-opozitie-nu-a-reusit-sa-castige-vreun-mandat-dupa-scrutinul-parlamentar/,2020-03-06,About The Author
1242,1242,notabn.ro,Comunicat de presă al UDMR,"Csoma Botond: Urgentăm transferul dreptului de proprietate al Parcul Feroviarilor
‘Scopul nostru este să redăm acest parc clujenilor. Actualmente este o ruină năpădită de vegetație, din care au mai rămas doar aparatele de joacă distruse. Primăria ar dori să supună acest parc unui proces amplu de regenerare urbană, dar până nu se va rezolva problema dreptului de proprietate, administrația locală are mâinile legate. Ministerul vizat ar trebui să ia măsuri pentru rezolvarea situației.
Parcul trebuie să fie din nou un spațiu verde util, îngrijit, de care clujenii se pot bucura’, a declarat deputatul UDMR de Cluj, Csoma Botond, după ce a adresat o întrebare oficială Ministerului Transporturilor, în care a solicitat urgentarea adoptării unei hotărâri de guvern pentru transferul de proprietate a parcului. Deputatul clujean a cerut formații cu privire la data în care hotărârea de guvern se va afla pe ordinea de zi a ședinței Guvernului.
La începutul lunii martie a.c. membrul Comisiei pentru administrație publică și amenajarea teritoriului din Camera Deputaților a prezentat această problemă în cadrul unei interpelări adresate ministerului vizat. Răspunsul primit a fost că hotărârea de guvern se află deja în proces de avizare în cadrul ministerului. Totuși, aceasta nu a ajuns să fie adoptată.
Parcul Feroviarilor din Cluj-Napoca, al doilea parc ca suprafață din oraș, a fost atestat documentar la sfârșitul secolului al XIX-lea, în acea perioadă aici fiind organizat târgul de vite al orașului. În anii ’60 a primit actualul nume și a fost transformat în parc de distracții pentru copii. Parcul aflat azi în stare de paragină este în administrația Companiei Naționale de Căi Ferate. Primăria ar dori să îl reabiliteze și să îl redea utilizării publice, însă lucrările nu pot începe până nu se rezolvă problema dreptului la proprietate.
Zalău va avea indicatoare multilingve la intrarea în municipiu
‘Consiliul Local Zalău a adoptat în ședința de azi, cu unanimitate de voturi, propunerea de hotărâre inițiată de consilierii UDMR care prevede amplasarea indicatoarelor cu denumirea localității în trei limbi: română, maghiară și germană (Zalău, Zilah, Zillenmarkt)’, a anunțat Fazakas Miklós, viceprimarul municipiului Zalău.
‘Decizia de astăzi este una istorică, după 27 de ani am reușit să îndeplinim acest deziderat al comunității maghiare locale. Este rezultatul activității consilierilor locali UDMR, dar și al organizației municipale și județene ale Uniunii. Am considerat important acest obiectiv deoarece dezvoltarea orașului Zalău se datorează și contribuției comunității maghiare locale.
Credem că respectul reciproc și conviețuirea pașnică au avut un rol important în adoptarea unanimă a prezentei hotărâri, prin urmare, doresc să mulțumesc și pe această cale colegilor români pentru atitudinea pozitivă și deschiderea de care au dat dovadă în acest sens’, a declarat Fazakas Miklós, care a mai adăugat: ‘Pe lângă indicatoarele cu denumirea localității în cele trei limbi, vom amplasa și un panou cu mesaj de bun venit în șase limbi — română, maghiară, germană, engleză, franceză și italiană.
La pregătirea proiectelor de hotărâre am luat în considerare caracteristicile culturale, lingvistice și confesionale ale orașului, dar am avut în vedere și marii investitori din ramura industrială care își desfășoară activitatea pe teritoriul Zalăului și care asigură locuri de muncă, traiul zilnic pentru mii de cetățeni, respectiv sprijină în mod constant activitățile educaționale, culturale și sportive ale orașului’.
Potrivit datelor recensământului populației din 2011, municipiul Zalău are 9.000 de locuitori de naționalitate maghiară, însemnând 16 la sută din totalul populației locale.",https://www.notabn.ro/comunicat-de-presa-al-udmr/,2020-03-06,About The Author
1243,1243,notabn.ro,"PLUS Cluj: Împreună, putem începe istoria unei comunități, o frumoasă poveste de viață, un exemplu de bună guvernare locală","Calitatea vieții într-o comunitate este influențată de modul în care percepem – vedem, auzim și simțim – spațiul urban asociat cu comunitatea respectivă. Spațiile publice – principalele locuri în care oamenii se întâlnesc și interacționează unii cu alții – reprezintă izvoarele esențiale ale atașamentului față de o comunitate, care influențează dinamica socioeconomică și culturală a locuitorilor săi.
Ne dorim spații publice primitoare, generoase și incluzive, deoarece ne dorim să fim la înălțimea orașelor europene cu care ne comparăm. Spațiile publice sunt și un bun indicator al calității vieții dintr-un oraș, ele generează un cerc virtuos de respect și atașament față de oraș, față de oamenii lui.
Ne dorim să atragem oameni valoroși, care împărtășesc valorile comunității, care le respectă și le trăiesc zi de zi. Oamenii valoroși sunt și garanția competitivității viitoare, a dezvoltării viitoare a urbei. Oamenii Clujului sunt multiculturali și deschiși.
Peisajul urban este animat de evenimente culturale de amploare și de toate culorile, care creează cadrul perfect de interacțiune între vârste, etnii, naționalități extrem de variate. Educația și cultura sunt două inimi care bat la unison în acest organism armonios care este Clujul.
Ne-am gândit, așadar, să construim un program de leadership local, care să includă toate aceste elemente și care să se raporteze la nevoile, obiectivele și dorințele oamenilor care trăiesc în acest oraș.
Noi toți, împreună, putem începe istoria unei comunități, o frumoasă poveste de viață și, de ce nu, un exemplu de bună guvernare locală. Dacă o comunitate dintr-un oraș emblematic din această țară ar adopta un model unitar, construit pe valori și comportamente comune, și acesta ar da roade, atunci am putea vorbi despre un moment 0 pentru ceea ce înseamnă viitorul nostru, ca națiune.
Strategia de campanie este construită de noi toți, iar candidații care ne vor reprezenta la alegerile locale sunt dintre noi, oameni care sunt împliniți în Cluj și care vor să ducă mai departe dezvoltarea județului și a orașelor sale. Ne-am dorit o strategie integrată, conectată la comunitate, pe care să o dezvoltăm apoi în tot județul.",https://www.notabn.ro/plus-cluj-impreuna-putem-incepe-istoria-unei-comunitati-o-frumoasa-poveste-de-viata-un-exemplu-de-buna-guvernare-locala/,2020-03-06,About The Author
1244,1244,notabn.ro,Germanul Karl Keiger scrie istorie la Râșnov. FOTO,"de Mihai Sărmășan
Prima etapă de Cupă Mondială la Sărituri cu schiurile organizată vreodată de România a fost câștigată de campionul german Karl Geiger, cu două sărituri de 100 de metri. Podiumul a fost completat de compatriotul său Stephan Leyhe, cu sărituri de 99 de metri și 97,5 metri, și pe locul 3 de purtătorul tricoului galben de lider al clasamentului mondial, austriacul Stefan Kraft, cu sărituri de 98, respectiv 97,5 metri.
Cu aceată victorie, Karl Geiger a redus ecartul care-l separă de Kraft cu 40 de puncte în fruntea ierarhiei mondiale și speră în continuare la titlul mondial la finalul sezonului. La sfârșitul concursului, Geiger a declarat că este bucuros că de victorie și că va rămâne în istorie ca primul câștigător pe trambulina de la Râșnov în Cupa Mondială.
Reprezentantul nostru, Cacina Daniel Andrei, a ratat calificarea în manșa I, însă mai are o șansă mâine, 22 februarie, în cea de a doua etapă de Cupă Mondială organizată pe trambulina de la Râșnov.
Baza Olimpică de la Râșnov a organizat până acum șase etape din cadrul Cupei Mondiale la Sărituri cu schiurile, însă la feminin și mai multe etape din cadrul Cupei Continentale și Cupei FIS, însă anul acesta a organizat în premieră competiția „regină”, la care au participat cei mai buni săritori ai momentului.
Programul zilei de sâmbătă începe la ora 12.00 cu sesiunea de calificări, urmată de concursul propriu-zis cu începere de la ora 13.45 cu manșa I și, apoi, cu manșa a doua și festivitatea de premiere.",https://www.notabn.ro/germanul-karl-keiger-scrie-istorie-la-rasnov-foto/,2020-03-06,About The Author
1245,1245,notabn.ro,"Șoimii Carpaților, în Germania, la exercițiul militar Saber Junction 19","În aceste zile, un detașament de militari din cadrul Batalionului 812 Infanterie ,,Șoimii Carpaților” se află în Germania, la Centrul de Instruire din Hohenfels (Joint Multinational Readiness Center), acolo unde se desfășoară exerciţiul multinaţional ,,Saber Junction 19”.
,,Saber Junction 19 se apropie de start. Marți, 10 septembrie, „Șoimii Carpaților” au ajuns la Hohenfels. În cursul acestei săptămâni, militarii bistrițeni au desfășurat activități premergătoare începerii exercițiului, iar structura de sprijin logistic a executat mentenanță tehnicii.
Comandantul detașamentului, căpitanul Daniel Cucură, a participat împreună cu comandanții de plutoane și reprezentanții statelor participante la coordonări și repetiții necesare sincronizării acțiunilor militare ce se vor desfășura în câmpul de luptă” se arată pe site-ul Brigăzii 81 Mecanizată ,,General Grigore Bălan”.
Potrivit MApN: ,, Exerciţiul are ca scop antrenarea forţelor în comun în situaţii complexe, specifice mediului operaţional modern, realizarea conectivităţii şi a interoperabilităţii, precum şi testarea şi demonstrarea compatibilităţii procedurilor de operare şi capabilităţilor militare ale ţărilor NATO şi partenere”.",https://www.notabn.ro/soimii-carpatilor-in-germania-la-exercitiul-militar-saber-junction-19/,2020-03-06,About The Author
1246,1246,notabn.ro,"Premierul Italiei, Giuseppe Conte, a demisionat","Premierul Italiei, Giuseppe Conte, şi-a prezentat marţi demisia, înaintea unei moţiuni de cenzură generate de disensiunile din coaliţia guvernamentală, relatează site-ul agenţiei ANSA, citat de Mediafax.
„Dragă Matteo Salvini, ar fi trebuit să retragi miniştrii din Guvern. Eu aş fi fost avocatul poporului, dar din cauza acestei acţiuni Guvernul acesta se încheie aici, voi merge la preşedintele ţării pentru a-i oferi demisia mea din funcţia de prim-ministru”, a declarat Giuseppe Conte în Parlament înaintea dezbaterii moţiunii de cenzură iniţiate de partidul Liga Nordului (extremă-dreapta).
Demisia lui Conte îi va permite preşedintelui Sergio Mattarella să declanşeze consultări cu partidele politice, pentru a stabili dacă pentru formarea unui nou guvern este posibilă alcătuirea unei noi majorităţi parlamentare sau sunt necesare alegeri anticipate.
Liderul Ligii, vicepremierul şi ministrul de interne Matteo Salvini, a cerut alegeri anticipate, cu trei ani şi jumătate înainte de termen, fiind încrezător că popularitatea în creştere indicată de sondajele de opinie îi va permite să rămână la putere şi să trimită M5S în opoziţie",https://www.notabn.ro/premierul-italiei-giuseppe-conte-a-demisionat/,2020-03-06,About The Author
1247,1247,notabn.ro,Revoltător: doi dintre cei mai buni neurochirurgi din România și-au dat demisia de la Spitalul Colentina. Iată ce spune unul dintre ei.,"Doctorii Dorin Bică și Ionuţ Gobej acuză lipsa personalului și materialele insuficiente, esențiale pentru efectuarea în siguranță a operațiilor. Decizia a fost luată după ce medicii au depus mai multe referate în ultimele luni la administrația spitalului.
Cei doi medici, școliți în Franța, au atras atenția încă din luna februarie că se confruntă cu mai multe probleme. Atunci a avut loc un consiliu în cadrul spitalului, în urma căruia, s-a decis ca cei doi medici să fie chemați în comisia de disciplină.
Iată ce spune unul din medicii demisionari, Dorin Bică: ,,Dragi pacienți, prieteni și colegi,
Astăzi, 4 septembrie 2017 am demisionat împreună cu colegul meu Dr. Gobej din funcția detinută la Spitalul Colentina. Atașez mai jos textul demisiei, unde o motivez. Este o decizie incredibil de grea, dar nu am găsit altă soluție. Mulțumim tuturor celor care ne-ați fost aproape.”",https://www.notabn.ro/revoltator-doi-dintre-cei-mai-buni-neurochirurgi-din-romania-si-au-dat-demisia-de-la-spitalul-colentina-iata-ce-spune-unul-dintre-ei/,2020-03-06,About The Author
1248,1248,notabn.ro,"Papa Francisc: ,,Iadul nu există""",",,Nu există niciun iad în care sufletele păcătoşilor sunt condamnate să sufere pentru eternitate”, a declarat papa Francisc într-un interviu publicat joi de cotidianul italian ”La Repubblica.”
După moarte, sufletele oamenilor care se căiesc sunt iertate de Dumnezeu şi I se alătură în contemplare, ,,însă sufletele acelora care nu se căiesc, şi care din acest motiv nu pot fi iertaţi, dispar”, a adăugat Suveranul Pontif.
,,Iadul nu există – ceea ce există este dispariţia sufletelor păcătoase”, a mai spus papa Francisc. Liderul de la Vatican a fost intervievat de Eugenio Scalfari, un veteran jurnalist italian, ateu, care scrie cu regularitate articole despre credinţă şi religie şi care beneficiază de un acces special la conducătorul Bisericii Catolice.
În trecut, veridicitatea citatelor pe care jurnalistul italian le-a atribuit papei a fost pusă sub semnul întrebării, în special după ce Eugenio Scalfari, în vârstă de 93 de ani, a recunoscut că nu a folosit niciodată un reportofon în timpul realizării interviurilor sale.
Cu toate acestea, Vaticanul nu s-a plâns niciodată despre articolele publicate de Eugenio Scalfari, iar papa Francisc a continuat să îi acorde interviuri.",https://www.notabn.ro/papa-francisc-iadul-nu-exista/,2020-03-06,About The Author
1249,1249,notabn.ro,Mişcarea naţionalistă în Transilvania.,"Din punct de vedere european nationalismul şi liberalismul au avut acelaşi drum în secolul al XIX-lea. În partea Europei răsăritene, aceste două concepte s-au dezvoltat mai ales în interiorul celor doua imperii care se luptau pentru hegemonie în Balcani şi anume Imperiul Austro Ungar şi Imperiul Ţarist. Datorită tendinţelor represive, ele au reusit să provoace apariţia unor puseuri de sentimente naţionaliste ale populaţiilor din zona balcanică care au început să se materializeze în mişcări de eliberare naţională.
Cazul Transilvanean este un pic mai complicat deoarece de soarta acestuia era direct interesată Ungaria şi prin intermediul ei, Austria. Pentru românii din Transilvania, menţinerea autonomiei însemna mai mult decât libertate, ea însemna identitate naţională.
Partidul Național al Românilor din Transilvania a fost înființat în anul 1869, după alipirea Transilvaniei la Ungaria în anul 1867. Programul politic al partidului a fost acela al pasivismului, drept consecință a nerecunoașterii integrării Marelui Principat al Transilvaniei în Ungaria. Președinte al partidului a fost Ilie Măcelar.
La 12 mai 1881 a fuzionat cu Partidul Național al Românilor din Banat și Ungaria, în urma cărei fuziuni a rezultat Partidul Național Român din Transilvania și Ungaria, partid care inițial a mers tot pe linia pasivismului și a colaborării exclusiv cu Curtea de la Viena, boicotând autoritățile de la Budapesta.
Direcția partidului a alcătuit ”Memorialul” pentru a fi distribuit în Transilvania şi în străinătate. Acest document conţinea o lungă justificare a independenţei Transilvaniei de Ungaria.
În zilele de 8-9 ianuarie/20-21 ianuarie 1892, fruntaşii Partidului Naţional Român (PNR) s-au întrunit într-o conferinţă extraordinară la Sibiu, alegând ca preşedinte al partidului pe doctor Ioan Raţiu. Totodată, s-a hotărât elaborarea unui Memorandum al românilor, adresat împăratului de la Viena, Franz Joseph. Personalităţile politice care au scris “Memorandumul” au fost Ioan Rațiu, Gheorghe Pop de Băseşti, Eugen Brote. Mișcarea memorandului s-a desfășurat în jurul ziarului “Tribuna” din Sibiu.
Memorandumul a susţinut revendicările românilor din imperiu şi a denunţat politica de asuprire naţională şi intoleranţă practicată de guvernul de la Budapesta. Împăratul Franz Joseph a refuzat să primească delegaţia „memorandiştilor”, iar semnatarii şi conducătorii acţiunii au fost trimişi în judecată. Între 25 aprilie şi 25 mai 1894, s-a desfăşurat la Cluj „procesul memorandiştilor”, în urma căruia 15 membri ai Comitetului Central al PNR, în frunte cu Ioan Raţiu, au fost condamnaţi la închisoare. La 16/28 iulie 1894, guvernatorul ungar a interzis activitatea Partidului Naţional Român, invocând drept pretext lipsa unui statut şi existenţa unor legături cu elemente din străinătate (a doua interdicţie a PNR). Răsunetul internaţional, favorabil „memorandiştilor” a făcut ca împăratul Franz Joseph să hotărască amnistierea acestora.
În baza noului program însuşit de partid la Congresul de la Sibiu (10/23 ianuarie 1905), a fost abandonată tactica „pasivismului”, fiind adoptată cea a luptei parlamentare – „activismul”. Drept urmare, fruntaşii partidului au candidat în alegerile din 1905, când au fost aleşi opt deputaţi români, iar în 1906 au obţinut 15 locuri de deputaţi în Parlamentul de la Budapesta, printre care Iuliu Maniu şi Alexandru Vaida-Voievod. Tratativele duse de PNR cu primul-ministru al Ungariei, contele Tisza, pe baza programului adoptat la Sibiu, s-au izbit permanent de refuzul acestuia de a acorda românilor drepturile legitime solicitate. Tratativele s-au rupt definitiv la 17 februarie 1914, când PNR a respins categoric concesiile nesemnificative oferite de guvernul maghiar. După începerea primului război mondial, guvernul Tisza a încercat, într-o primă fază, să obţină sprijinul populaţiei româneşti, solicitând liderilor politici să facă declaraţii de fidelitate faţă de Austro-Ungaria. La refuzul imensei majorităţi a conducătorilor români de a accepta acest demers, contele Tisza a trecut la contra măsuri, emiţând în iulie 1914 un număr de 33 de ordonanţe prin care se suprimau, parţial sau total, o serie de libertăţi cetăţeneşti:libertatea presei, a întrunirilor etc. În faţa acestor acţiuni, pentru a-şi feri membrii de represiune şi pentru a nu se angaja faţă de guvern, Comitetul Executiv al PNR a hotărât la începutul lui august 1914 să-şi suspende activitatea (a treia întrerupere a activităţii PNR). La 14 septembrie 1914, într-o întrevedere cu Iuliu Maniu şi Alexandru Vaida-Voievod, contele Tisza a făcut ultima încercare de a obţine cooperarea românilor în schimbul unor concesii politice. Tentativa s-a soldat cu un eşec, iar ca măsură punitivă, pe baza Legii nr.18/1915 (a „trădătorilor de patrie”), Maniu a fost mobilizat şi trimis pe frontul din Italia (de unde a dezertat în 1918).
sursa: historia.ro",https://www.notabn.ro/miscarea-nationalista-in-transilvania/,2020-03-06,About The Author
1250,1250,notabn.ro,"O familie de români, care locuiește în sudul Siberiei, a străbătut 10.000 de km pentru a vota la referendum","Marius și Adriana Giura sunt doi români care locuiesc, alături de copii, în orașul rusesc Ulan-Udre, situat la sudul Siberiei, în apropierea lacului Baikal, cel ami adânc lac din lume (1637 m). Cum în regiunea în care trăiesc, nu a fost organizată nici o secție de votare pentru referendum, familia Giura a hotărât să facă un drum de aproximativ 5000 km până în capitala Federației Ruse pentru a-și exercita dreptul la vot.
,,Am plecat (…) la referendum. Cu mașina, primii 450 km (Ulan-Ude -Irkutsk) din cei 5.000 km pentru a ajunge la secția de votare cea mai accesibilă. Pe fundal, Lakul Baikal (20% din apa dulce a lumii!)” au notat cei doi români pe o rețea de socializare în momentul plecării spre secția de votare.
După opt ore la volan, cei doi părinți alături de unul dintre copii lor lor, au ajuns la Irkutsk unde au dormit trei ore, apoi au luat calea aerului spre Mosova unde au reușit să voteze, notând mai apoi pe rețeaua de socializare: ,,Indiferent care va fi rezultatul final, meriă efortul celor 10 000 de km. Vom dormi cu conștiința curată, știind că ne-am făcut partea/datoria la cel mai important vot din istoria României de până acum”. După vot, familia de români a fost să străbată din nou cei 5000 de km pentru a ajunge în orășelul rusesc unde locuiește, parcurgând astfel dus-întors 10 000 km.
Sursă foto: Marius Giura-Facebook",https://www.notabn.ro/o-familie-de-romani-care-locuieste-in-sudul-siberiei-a-strabatut-10-000-de-km-pentru-a-vota-la-referendum/,2020-03-06,About The Author
1251,1251,notabn.ro,"Dacian Cioloş: Vă doresc un an 2018 al asumării şi al acţiunii, în care să începem să acţionăm pentru o Românie onestă.","Fostul premier Dacian Cioloş le doreşte românilor un an 2018 al asumării, al angajării şi al acţiunii, în care să începem să acţionăm noi înşine, fără a aştepta ca alţii să o facă în locul nostru, pentru o Românie onestă, cu fruntea sus şi în care să nu ne fie ruşine să trăim, spunând că el este gata să facă acest lucru.
,,Haideţi să ne punem la treabă împreună”, este mesajul transmis luni seară de către fostul premier. Ştiri pe aceeaşi temă România, între fake news şi realitate. Reportajele acuzate de trucaj … ,,Îmi doresc, aşa cum vă doresc şi vouă, un an 2018 al asumării, al angajării şi al acţiunii, un an în care să începem să acţionăm noi înşine fără a aştepta ca alţii să o facă în locul nostru, pentru o Românie aşa cum ne-o dorim – onestă, o Românie cu fruntea sus, o Românie prosperă şi o Românie în care să nu ne fie ruşine să trăim. Cred că e important în primul rând să găsim mijloacele prin care să spunem ceea ce credem şi să facem ceea ce credem că trebuie făcut. Sunt convins că dacă începem de acum putem pune bazele pentru un nou secol al unei Românii moderne, al unei Românii asumate şi al unei Românii care să fie construită după chipul şi asemănarea generaţiilor tinere care vor trăi în acestă ţară în anii care vin. Eu unul sunt gata pentru asta şi cu siguranţă voi fi alături de voi. Sper să fiţi şi voi alături de toţi cei care îşi doresc acest lucru şi care sunt gata să îşi asume prin acţiune speranţele şi proiecţiile pe care le au pentru România pe care o visează. La mulţi ani şi haideţi să ne punem la treabă împreună”, afirmă fostul premier Dacian Cioloş într-un mesaj video transmis luni seară pe Facebook.
Mai jos vezi mesajul video al fostului premier.",https://www.notabn.ro/dacian-ciolos-va-doresc-un-2018-al-asumarii-si-al-actiunii-care-sa-incepem-sa-actionam-pentru-o-romanie-onesta/,2020-03-06,About The Author
1252,1252,notabn.ro,"Olimpiada Interdisciplinară ,,Științele Pământului”, etapa națională, și-a desemnat câștigătorii","La Sinagoga Bistrița a avut loc sâmbătă, 21 aprilie 2018, festivitatea de premiere a Olimpiadei Interdisciplinare ,,Științele Pământului”, etapa națională, la care au participat 135 de elevi din județele țării și din municipiul București.
În urma susținerii probelor de concurs (teoretică și practică), la cele 4 discipline prevăzute în programa acestei olimpiade (fizică, chimie, biologie și geografie), elevii care au obținut cele mai mari punctaje au fost recompensați prin diplome și premii.
Cele mai importante au fost premiile și mențiunile acordate de Ministerul Educației Naționale. La această olimpiadă națională, premiul I a fost obținut de Radu Daria Ioana, elevă la Colegiul Național ,,Mihai Viteazul” din București, premiul II a revenit elevului Lupean Sebastian Teodor de la Colegiul Național ,,Gheorghe Lazăr” din Sibiu, iar premiul III a intrat în posesia lui Slavoia Alexandru, elev la Colegiul Național ,,Emanuil Gojdu” din Oradea.
Pe lângă aceste 3 premii, în ordinea descrescătoare a punctajelor, au obținut mențiuni un număr de 20 de elevi, printre care și reprezentantul județului Bistrița-Năsăud, Petrușca Sergiu, elev la Colegiul Național ,,Liviu Rebreanu” din Bistrița.
Pe lângă cele 23 de premii și mențiuni acordate de Ministerul Educației Naționale, s-au mai acordat premii speciale de către Centrul Județean de Excelență Bistrița-Năsăud, Societatea de Geografie din România și profesorul Mihail Sandu, membru al comisiei de evaluare la această olimpiadă, care a oferit culegeri de fizică pentru elevul din fiecare județ care a obținut cel mai mare punctaj la concurs.
Cristina Rusu",https://www.notabn.ro/olimpiada-interdisciplinara-stiintele-pamantul-etapa-nationala-si-a-desemnat-castigatorii/,2020-03-06,About The Author
1253,1253,notabn.ro,Părintele Arsenie Boca propus spre canonizare,"Episcopia Devei şi Hunedoarei a anunţat joi aprobarea documentaţiei necesare pentru canonizarea Părintelui Arsenie Boca întocmite de Comisia specială teologică a Mitropoliei Ardealului.
Dosarul complet și studiul document asupra sfințeniei vieții Cuviosului Părinte Arsenie vor fi înaintate spre examinare și decizie Sfântului Sinod al Bisericii Ortodoxe Române. Teolog, pictor și duhovnic, Părintele Arsenie s-a născut în data de 29 septembrie 1910. A studiat la Gimnaziul ortodox „Avram lancu” din Brad (1922-1929), la Academia Teologică „Andreiană” din Sibiu (1929-1933), la Academia de „Belle Arte” din București și a urmat un stagiu de documentare la Muntele Athos. A fost hirotonit diacon celib în 1936 și preot în data de 10 aprilie 1942.
În data de 3 mai 1940 a fost tuns în monahism la Mănăstirea Sâmbăta de Sus, sub numele de Arsenie, a cărei obște a îndrumat-o până în toamna anului 1948, când a fost transferat de mitropolitul Nicolae Bălan la Mănăstirea Prislop. A fost arestat de autoritățile comuniste în noaptea de 15/16 ianuarie 1951 și închis la: Aiud, Baia Sprie, Ocnele Mari, nouă luni la Canalul Dunăre-Marea Neagră. Eliberat la 17 martie 1952, s-a întors la Mănăstirea Prislop. În anul 1955 a fost anchetat la Timișoara, suferind alte șase luni de detenție.
În anul 1969 Mănăstirea Prislop a fost închisă, iar părintele Arsenie exclus din monahism, începând perioada de pribegie prin București și alte localități. În 1961 a fost angajat la Atelierele Patriarhiei, iar în 1968 a fost pensionat. Apoi s-a retras la parohia Drăgănescu, lângă București, unde a început pictarea lăcaşului de cult.
Spre sfârșitul vieții i s-a permis să se reîntoarcă la Prislop. A trecut la cele veșnice în data de 28 noiembrie 1989 și a fost înmormântat la Mănăstirea Prislop, mormântul părintelui devenind un adevărat loc de pelerinaj pentru toți cei care l-au cunoscut și l-au iubit.",https://www.notabn.ro/parintele-arsenie-boca-propus-spre-canonizare/,2020-03-06,About The Author
1254,1254,notabn.ro,"Adrian Papahagi despre Năstase, Voiculescu și Roșca-Stănescu: Oricine poate fi iertat, cu condiția să se căiască","Lansarea de carte a lui Dan Voiculescu a creat o dezbatere națională. O serie de jurnaliști și nu numai au dedicat deja sute de pagini momentului desfășurat la Târgul de carte Gaudeamus de la Romexpo.
,,Oricine poate fi iertat, cu condiția să se căiască. Dar oameni ca Năstase, Voiculescu sau Roșca-Stănescu nu regretă nimic din mizeria politică, economică sau morală pe care au generat-o.
Nu regretă că sistemul mafiot pe care îl reprezintă a distrus vieți și reputații, a otrăvit minți și suflete, a împins milioane de oameni spre exil exterior sau interior, a ruinat firme și comunități locale, a cangrenat o întreagă națiune.
Nu au învățat nimic, nu regretă nimic, nu se sfiesc, nu se ascund, nu și-au cerut iertare națiunii, nu au decența să ne scutească de impudica lor prezență și să își petreacă decent și invizibil ultimii ani de viață.",https://www.notabn.ro/adrian-papahagi-despre-nastase-voiculescu-sau-rosca-stanescu-oricine-poate-fi-iertat-cu-conditia-sa-se-caiasca/,2020-03-06,About The Author
1255,1255,notabn.ro,1300 de liberali se reunesc în Consiliul Naţional,"Consiliul Naţional al PNL se reuneşte la Parlament, duminică, pe ordinea de zi figurând pregătirea campaniei pentru alegerile locale.
Pe ordinea de zi a evenimentului se mai află prezentarea raportului de activitate al Guvernului, bilanţul politic al conducerii liberalilor şi bilanţul grupurilor parlamentare.
La eveniment vor participa circa 1.300 de membri PNL, parlamentari, primari şi aleşi locali.
Preşedintele PNL, premierul Ludovic Orban, prim-vicepreşedintele PNL, vicepremierul Raluca Turcan, secretarul general al PNL, Robert Sighiartau, prim-vicepreşedintele PNL şi liderul grupului europarlamentarilor români din PPE, Rareş Bogdan, liderul deputaţilor PNL, Florin Roman, liderul senatorilor PNL, Daniel Fenechiu, preşedintele Ligii Aleşilor Locali ai PNL, Gheorghe Flutur, şi vicepreşedintele PNL, Virgil Guran, vor susţine discursuri în cadrul reuniunii.
Pe 20 ianuarie, Biroul Executiv al PNL a decis convocarea Consiliului Naţional al liberalilor.",https://www.notabn.ro/1300-de-liberali-se-reunesc-in-consiliul-national/,2020-03-06,About The Author
1256,1256,notabn.ro,"Laura Codruţa Kovesi, citată la Secţia de investigare a infracţiunilor din Justiţie","Fostă şefă a Direcţiei Naţionale Anticorupţie, Laura Codruţa Kovesi anunţă, la Europa FM, că a fost citată la Secţia de investigare a infracţiunilor din Justiţie.
Procurorul susţine că are calitatea de suspect într-un dosar în care acuzaţiile sunt de abuz în serviciu, luare de mită şi mărturie mincinoasă.
Laura Codruţa Kovesi remarcă faptul că această citaţie vine în momentul în care ea se pregăteşte să susţină, la Bruxelles, interviul pentru funcţia de procuror-şef european.
“Citația vine înainte de a merge la Parlamentul European la audieri, dar probabil este tot o coincidență. Mi-am cumpărat bilet de avion pentru vineri ca să pot să merg la Bruxelles și să particip la audiere. Am fost astăzi la Înalta Curte și am depus o cerere de amânare pentru un proces care urma să aibă loc luni.
La nici câteva ore după ce am depus această cerere, am primit această citație. Este evident că prin această metodă se încearcă oprirea mea în această procedură, se încearcă să nu ocup această funcție, pentru că totuși am șanse, sunt candidatul care s-a situat pe primul loc.
În citație, nu sunt descrise faptele, urmează să îmi fie aduse la cunoștință când mă voi prezenta la audiere. Dar sunt anumite site-uri foarte apropiate anchetei. Se și scria că urmează să fiu învinuită, jurnaliștii știau de dinainte de acest demers. Bănuiesc că este vorba despre dosarul în care aș fi fost implicată de aducerea lui Popa Nicolae în țară, desigur, o mare minciună.
Dacă stăm să ne gândim bine, această investigație este despre faptul că un condamnat definitiv a fost extrădat și adus în România să își execute pedeapsa, și după 10 ani facem această anchetă.
Deși e o anchetă deschisă din 2017, nu știu dacă ea a fost închisă. Exact cu o săptămână înainte de audierea mea în Parlamentul European pentru ocuparea acestei funcții eu primesc citație să fiu audiată exact în ziua în care trebuia să fiu prezentă la Bruxelles.
Am aproape 24 de ani de activitate, nu am fost niciodată cercetată disciplinar și nici penal, nu am avut niciodată probleme.
Conform regulamentului elaborat de CSM, în astfel de situații, dacă nu este începută urmărirea penală, acuzațiile nu pot fi făcute publice.
Este foarte dificil să spun ce vor gândi alții. Eu știu că sunt nevinovată, știu că este o etapă intermediară începerea urmăririi penale. Va fi o problemă de credibilitate și a mea, dar și a instituției care a făcut acest demers. Să investighezi după zece ani o faptă, nu văd care era urgența ca eu să fiu chemată înainte să mă prezint la această procedură. Acest lucru poate să îmi afecteze în mod serios candidatura.
Am prima șansă în această procedură. Sigur că începerea urmăririi penale s-a făcut pentru a mă bloca în această procedură și nicidecum pentru a afla adevărul. Acest dosar a fost deschis și în 2017, s-au făcut și audieri în cursul anului trecut și atunci sigur că mă întreb, ca în momentul în care eu fac o cerere și spun că voi pleca din țară, după câteva ore mă trezesc cu Poliția și trebuie să mă prezint exact în ziua plecării.
Eu voi merge la Bruxelles, audierea este în 26, astăzi mi s-a confirmat și oficial acest lucru. Voi merge, voi explica că sunt nevinovată, voi explica faptul că începerea urmării penale este o șicană.
Îmi voi continua drumul în această procedură. Nu voi înceta. Așa cum am spus și când mi-am încheiat mandatul la DNA, corupția poate fi învinsă. În cele șase luni am făcut o plângere la Curtea Europeană a Drepturilor Omului, cu care am trecut de filtru. Guvernul trebuie să vină și să-mi propună o înțelegere amiabilă, altfel va fi judecat pe fond. Iar al doilea lucru pe care l-am făcut a fost să mă înscriu în acest concurs”, a spus Laura Kovesi la Europa FM.",https://www.notabn.ro/laura-codruta-kovesi-citata-la-sectia-de-investigare-a-infractiunilor-din-justitie/,2020-03-06,About The Author
1257,1257,notabn.ro,Klaus Iohannis către magistraţi: ”Aveți de partea dumneavoastră un aliat foarte puternic: societatea românească”,"Preşedintele Klaus Iohannis a participat la prezentarea bilanţului pe anul trecut al Ministerului Public. Şeful statului le-a transmis magistraţilor că au de partea lor un aliat foarte puternic – societatea românească – şi că această creștere de la an la an a încrederii cetățenilor în justiție este un semnal că democrația din România se maturizează.
Mesajul preşedintelui:
„ A devenit deja o tradiție să particip la prezentarea raportului anual de activitate al Ministerului Public și vă mulțumesc pentru invitație! Înainte de toate, vreau să vă felicit pentru rezultatele muncii depuse pe întregul parcurs al anului trecut, care se reflectă în concluziile bilanțului prezentat de către domnul procuror general!
2018 a fost un an plin, cu multe provocări, în care subiectele legate de domeniul justiției au continuat să facă agenda publică, din cauza insistenței obsesive a actualei majorități de a interveni politic tocmai într-un domeniu a cărui independență trebuie garantată.
În anii `90, când România făcea primii pași în instituirea regimului democratic, prin redactarea Constituției, piatră de temelie a oricărei democrații, legiuitorul constituant a conferit Ministerului Public un rol de o importanță deosebită, cel de a reprezenta interesele generale ale societății, de a apăra ordinea de drept, precum și drepturile și libertățile cetățenilor.
Această misiune a Ministerului Public nu este una deloc ușoară, cu atât mai mult cu cât în ultimii doi ani atacurile la adresa corpului procurorilor au devenit din ce în ce mai virulente.
Când tocmai persoanele care au interese directe să scape de cercetări penale sunt cele care fac legile în domeniul justiției, atunci însăși temelia statului de drept este amenințată.
Pentru a-și putea realiza rolul său fundamental, atât Constituția, cât și legea specială au recunoscut procurorului statutul de magistrat, parte a autorității judecătorești. Imparțialitatea, integritatea și profesionalismul sunt garanțiile care legitimează activitatea procurorului și îi asigură credibilitate la nivelul societății.
Din păcate, după aproape 30 de ani de la recâștigarea libertății în România, încă mai există politicieni cu reflexe autoritare, care se consideră îndreptățiți să își acorde privilegii. Principiul statului de drept, care stă la baza democrației, vizează domnia legii și subordonarea statului față de drept, adică temperarea tendințelor abuzive și consacrarea de garanții, inclusiv jurisdicționale, care să asigure respectarea drepturilor și libertăților cetățenilor prin autolimitarea statului și încadrarea autorităților publice în coordonatele dreptului, nu ale arbitrariului politic.
În anul care s-a încheiat, au avut loc modificări importante ale legislației privind statutul judecătorilor și procurorilor, organizarea judiciară și organizarea și funcționarea Consiliului Superior al Magistraturii.
Ministerul Public a tras semnale de alarmă cu privire la dispozițiile de natură să afecteze statutul procurorilor și activitatea acestora și și-a manifestat disponibilitatea de a explica parlamentarilor și Guvernului adevăratele probleme ale sistemului judiciar.
Din păcate, opțiunea acestora a fost să ignore atât opiniile corpului procurorilor, cât și recomandările ferme venite din partea Comisiei de la Veneția și a Comisiei Europene, inclusiv prin raportul Mecanismului de Cooperare și Verificare (MCV).
Mai mult, Guvernul insistă în practica folosirii abuzive de ordonanțe de urgență, care produc, așa cum vedem în ultima perioadă, efecte dintre cele mai profunde și grave în interiorul sistemului de justiție.
Afectarea carierei procurorului și judecătorului, tentativa tot mai evidentă de control politic asupra unor parchete, insistența de a da puteri sporite Secției pentru investigarea infracțiunilor din justiție, în ciuda faptului că forurile europene au criticat sever înființarea acesteia, reprezintă motive reale de îngrijorare.
Transpunerea în legislația națională a recomandărilor cuprinse în rapoartele Comisiei Europene, Comisiei de la Veneția și GRECO nu este facultativă!
Statutul procurorului a fost și este în continuare sub asaltul unor autorități politice, care urmăresc supunerea acestuia voinței politicului, care prin esența sa este subiectivă, partizană și schimbătoare.
În ciuda acestui atac susținut asupra justiției și a încercărilor factorilor politici de subordonare a procurorilor, idealurile, principiile și normele care vă ghidează activitatea trebuie să rămână aliniate atât la interesele generale ale societății, cât și la valorile europene.
Activitatea dumneavoastră este una indispensabilă realizării actului de justiție și apărării drepturilor și libertăților cetățenilor, de aceea vocea dumneavoastră trebuie să fie ascultată mai ales atunci când îndeplinirea misiunii pe care o aveți este îngreunată sau pusă în pericol.
Românii își doresc o țară mai bună, au nevoie de siguranța oferită de domnia legii, de egalitate de tratament în fața acesteia, indiferent de funcții, statut social sau putere financiară și, mai mult decât atât, românii își doresc o țară fără corupție.
Doamnelor și domnilor,
Este responsabilitatea tuturor celor care activează în sfera puterii legislative și executive să protejeze statul de drept și să garanteze drepturile și libertățile cetățeanului.
Din această perspectivă, rolul magistraților este esențial. Curajul, integritatea și dorința constantă de a oferi cetățenilor o țară mai sigură, unde cei care încalcă legea nu scapă nepedepsiți, restituind societății și prejudiciul cauzat, sunt repere importante în activitatea dumneavoastră.
Misiunea instituțională a magistratului nu trebuie sub nicio formă să fie deturnată, chiar dacă în ultima vreme presiunile asupra procurorilor s-au intensificat, iar interferența factorului politic în actul de justiție a devenit din ce în ce mai pregnantă.
Aveți de partea dumneavoastră un aliat foarte puternic: societatea românească, care a înțeles, în ansamblul său, că România nu poate progresa cât timp justiția nu este lăsată să își facă treaba.
Justiția este în primul rând un serviciu public, iar creșterea de la an la an a încrederii cetățenilor în justiție este un semnal că democrația din România se maturizează.
Dincolo de misiunea lor constituțională, magistrații reprezintă un reper moral în societate. Tocmai de aceea, orice abatere de la norme și orice abuzuri trebuie corectate și sancționate cu celeritate, pentru ca efectul lor să nu se răsfrângă asupra majorității, a celor care își realizează activitatea cu profesionalism, sub coordonatele unor înalte standarde etice.
Privind spre viitor, România are nevoie în primul rând de stabilitate, nu doar la nivel politic, ci și la nivel legislativ. Schimbările rapide prin care trece societatea de astăzi și complexitatea raporturilor sociale aduc provocări pe măsură. De aceea, activitatea de prevenire a fenomenului infracțional și dezvoltarea de politici publice care să o susțină, de la educația juridică a tinerilor derulată în școli, la cea vizând adulții, nu ar trebui deloc neglijate.
Doamnelor și domnilor,
Am fost și rămân un susținător ferm al unei justiții independente și funcționale, care garantează și respectă drepturile și libertățile cetățenilor. Veți găsi întotdeauna în mine un partener în respectarea legii și în realizarea misiunii constituționale a Ministerului Public.
Încrederea de care vă bucurați în rândul opiniei publice trebuie să vă onoreze și să vă determine să vă desfășurați activitatea cu aceeași verticalitate, arătând constant că principiul constituțional conform căruia nimeni nu este mai presus de lege este o realitate, și nu un simplu deziderat.
Vă mulțumesc și vă doresc succes!”, a spus preşedintele Klaus Iohannis.",https://www.notabn.ro/klaus-iohannis-catre-magistrati-aveti-de-partea-dumneavoastra-un-aliat-foarte-puternic-societatea-romaneasca/,2020-03-06,About The Author
1258,1258,notabn.ro,Se schiază în condiţii excelente în Munţii Apuseni,"Sute de turiştii sunt aşteptaţi, în acest weekend, în staţiunile de schi din Munţii Şureanu şi Apuseni, unde zăpada căzută recent asigură condiţii foarte bune pe pârtii, chiar dacă este jumătatea lunii martie.
Rareş Tileagă, monitor de schi în Munţii Şureanu, a declarat, sâmbătă, că și în următoarele zile pârtiile vor fi perfecte pentru schi.
La Şureanu sunt funcţionale toate cele zece pârtii. Unicul drum de acces este pe ruta Sebeş – Şugag – lacul Oaşa, apoi la dreapta spre – mănăstirea Oaşa – Luncile Prigoanei – Poarta Raiului – Domeniul Schiabil Şureanu.
Totodată, sezonul de schi continuă la Arieşeni, unde altitudinea maximă este 1.400 de metri. Aici pârtiile se prezintă, în continuare, în condiţii foarte bune.
Accesul către staţiune se face pe ruta: Alba Iulia – Abrud – Câmpeni– Albac – Arieşeni. Drumul este accesibil oricărui tip de autovehicul.",https://www.notabn.ro/se-schiaza-in-conditii-excelente-in-muntii-apuseni/,2020-03-06,About The Author
1259,1259,notabn.ro,Ce înseamnă prietenia pentru Mihai Neșu? Moment emoționant,"Au trecut mai bine de 7 ani de la cumplitul accident care-l ţine pe Mihai Neşu (35 de ani) în scaunul cu rotile. Cu toate că viaţa sa s-a schimbat complet din momentul negru al vieţii, el spune că trăieşte cea mai bună perioadă a existenţei sale.
Neşu spune că de multe ori nici nu simte că este paralizat, se bucură foarte tare de rezultatele pe care le are alături de centrul de ajutor al copiilor cu dizabilităţi de la Oradea, deschis cu ajutorul fundaţiei sale.
Într-o scurtă intervenție video, Mihai Neșu le spune prietenilor lui ce înseamnă pentru el prietenia. „A fost primul interviu pe care l-am luat în vițta mea. A fost o deosebită plăcere!”, a menționat pe Facebook fostul internațional Bogdan Stelea",https://www.notabn.ro/ce-inseamna-prietenia-pentru-mihai-nesu-moment-emotionant/,2020-03-06,About The Author
1260,1260,notabn.ro,Weekend perfect pentru pasionaţii de schi. Pârtiile sunt pregătite în aproape toată ţara,"Majoritatea staţiunilor sunt pline de turişti, iar starea pârtiilor este favorabilă pentru schiori. Stratul de zăpadă este de câţiva zeci de centimetri în majoritatea zonelor.
Condiţiile de schi sunt excelente la acest sfârşit de săptămână, cu zăpadă abundentă, atât în Munţii Sebeşului, la Şureanu, cât şi în Apuseni, la Arieşeni, schiorii având la dispoziţie în total peste 13 kilometri de pârtii.
La acest sfârşit de săptămână sunt deschise toate cele 9 pârtii ale domeniului schiabil. Funcţionează, de asemenea, ambele teleschiuri, dar şi telescaunul.
Domeniul Schiabil Şureanu, care are pârtii în lungime de 11 kilometri, este situat la peste 2.000 de metri altitudine.
Şi în Apuseni, în apropiere de limita cu judeţul Bihor, la Arieşeni, la 1.400 de metri altitudine, există două pârtii, în lungime de doi kilometri, unde sezonul de schi continuă cu zăpadă naturală şi abundentă.
Pe partiile de schi din Maramures conditiile sunt excelente. Stratul de zapada de pe partiile din Statiunea Şuior, aflate la circa 15 kilometri de Baia Mare, este de 70 de centimetri, iar la Cavnic, pe domeniile Roata si Icoana, zapada masoara intre 40 si 70 de centimetri. In Maramures, sunt deschise si partiile din Complexul turistic Borsa si din Pasul Prislop.
Se schiază bine la Vârtop, Azuga, Băile Harghita, Borsec, pe una din pârtii, Băile Tuşnad, Mădăraş, Păltiniş pe opt pârtii, Parâng, Poiana Braşov pe nouă pârtii, Predeal, Rânca, pe toate cele şase pârtii, Sinaia, pe zece pârtii, Şuior, Şureanu, pe zece pârtii, Topliţa, Voineasa, Vârtop, Vatra Dornei.
În stațiunile montane din Valea Jiului, toate pârtiile sunt funcționale, iar stratul de zăpadă este, pe alocuri, și de un metru.
În județul Suceava se schiază în condiții foarte bune pe cele trei pârtii din Vatra Dornei (Veverița, Parc și Telescaun), la Cârlibaba și pe pârtia Șoimul II din Gura Humorului. Pârtiile sunt dotate cu instalație de transport pe cablu și nocturnă.
În Poiana Stratul de zăpadă măsoară 50 de cm. Funcționează telegondola Express, telecabinele Kanzel și Capra Neagră, telescaunele Ruia și Lupului și teleschiurile Bradu și Stadion. Se schiază pe toate pârtiile și anume Kanzel, Ruia, Drumul Roșu, Sulinar și Lupului, fără porțiunea S-ul mare. De asemenea sunt deschise si pârtiile pentru începători Bradu și Stadion. (Nucu Jalea)
Pârtia de la Sovata îi așteaptă pe pasionații sporturilor de iarnă. Pârtia are o lungime de 1.200 de m, cu două trasee, pentru începători și avansați.",https://www.notabn.ro/weekend-perfect-pentru-pasionatii-de-schi-partiile-sunt-pregatite-in-aproape-toata-tara/,2020-03-06,About The Author
1261,1261,notabn.ro,Sărbătoarea Narciselor la Rodna,"Narcisele, minunile din iarbă, pot fi admirate în Poiana Narciselor, pe un traseu foarte accesibil, din Valea Vinului. După o drumeție de munte, nimic nu merge mai bine decât o băutură rece, cu grătare sau mâncare tradițională. A doua ediție a Sărbătorii Narciselor e de neratat!
Primăria comunei Rodna, primarul Valentin Grapini, vă invită la Sărbătoarea Narciselor. A doua ediție a evenimentului va avea loc în zilele de sâmbătă și duminică, 26 și 27 mai.
După o drumeție în Poiana cu Narcise, sunteți invitați la spectacolele pregătite de Primăria Rodna la Pipirig. Pe scenă, vor urca, sâmbătă, 26 mai, Emeric Imre, trupa The Boulevard și DJ Alex K.
Duminică, 27 mai, spectacolul folcloric va fi asigurat de Ansamblul Măgureanu, Ansamblul Codrișorul Bistrița, Adi Măgherușan și formația, Lenuța Filipoi, Alexandra Buburuzan, Elena Hazbeiu, Sabina Olar, Ansamblul Cetatea Rodna, Teatrul Nescris Dor Someșan al Căminului Cultural Rodna, iar seara se va încheia cu un recital Mirela Petruș.
Așadar, vă așteptăm la Sărbătoarea Narciselor!",https://www.notabn.ro/sarbatoarea-narciselor-la-rodna/,2020-03-06,About The Author
1262,1262,notabn.ro,Sondaj IMAS: PSD se prăbușește,"PSD pierde constant din susținerea pe care o avea în rândul populației. 28% dintre români ar mai vota PSD, arată un sondaj IMAs care a avut loc în luna septembrie, înainte de referendumul pentru familia tradiţională.
Astfel, PSD, sub conducerea lui Liviu Dragnea, a ajuns la 28%, în timp ce PNL, măcinat de probleme interne, se situează la 27%. Mişcarea România Împreună, partidul condus de Dacian Cioloş a depăşit, la mustaţă, USR, în timp ce ALDE, partid aflat în coaliţie cu PSD, a trecut, surprinzător, de 11%, arată un sondaj IMAS comandat de USR şi obţinut de Adevărul. Cercetarea a avut loc în luna septembrie, înainte de referendumul pentru familia tradiţională.
La începutul lui 2017, PSD se afla la 49%, pentru ca în ianuarie anul acesta să scadă la 29,4%, iar în septembrie să mai piardă un procent, până la 28,1%.
PNL a înregistrat o creştere în ianuarie 2018 faţă de începutul lui 2017, de la 20,7% la 26,2%, iar în septembrie se situa la 27,1%.
USR a crescut cu 3 procente într-un an, la 11,4%, însă până în septembrie a înregistrat un declin, până la 9,5%.",https://www.notabn.ro/sondaj-imas-psd-se-prabuseste/,2020-03-06,About The Author
1263,1263,notabn.ro,"Un tânăr român care studiază în Maria Britanie, premiat de Regina Elisabeta a II-a pentru rezultate excepționale la învățătură","Cornel Micu, un student român originar din satul Ghidici, județul Dolj, a fost premiat de Regina Elisabeta a II-a, cu medalie de aur, pentru rezultatele excepționale obținute în ultimul an de liceu. Românul a absolvit liceul în cadrul KES Academy Sixth Form (Academia Regele Edward al VII-a) din King’s Lynn, obținând cele mai bune rezultate, deși a studiat până în clasa a X-a în Italia, iar engleza a fost a treia limbă străină pe care a învățat-o.
Premierea tânărului român a avut loc la reședința de vară a Reginei, Palatul Sandringham, și a fost: ,,un eveniment minunat, ceva de neuitat pentru mine si familia mea. A fost si bunica mea de la Ghidici alaturi de mine, mi-am dorit foarte mult asta”, a declarat Cornel Micu pentru Ziarul de Craiova. Alături de tânăr, în momentul premierii s-au aflat părinții și fratele său mai mic.",https://www.notabn.ro/un-tanar-roman-care-studiaza-in-maria-britanie-premiat-de-regina-elisabeta-a-ii-a-pentru-rezultate-exceptionale-la-invatatura/,2020-03-06,About The Author
1264,1264,notabn.ro,Pădurea din Șes. Bike & photo ride,"Pedalăm spre Pădurea din Șes și apoi fotografiem una dintre cele mai rare flori din România – Laleaua pestriță (fritillaria meleagris)
Evenimentul este deschis celor care practică ciclismul montan relativ contant, deţin un aparat foto şi vor să-şi îmbunătăţească aptitudinile fotografice. Veţi primi informaţii şi sfaturi, în limita cunoştiinţelor propri, legate de o mai bună înţelegere a aparatului foto, utilizarea setărilor manuale, folosirea filtrelor, încadrare şi compoziţie, importanţa luminii în fotografie etc. dar cel mai probabil, vom învăţa lucruri noi şi interesante, unii de la alţii, tura fiind deschisă atât începătorilor, cât şi celor avansaţi.
Vom folosi bicicleta pentru a ne deplasa, însă ne vom opri și vom avea pauze de fotografiat de câte ori vom găsi un subiect interesant.
De asemenea, putem discuta şi aspecte legate de tehnică în practicarea ciclsimului montan
Locaţia: Bistrița
Traseu: 30 km
Data: 7/14 Aprilie 2018
Durata: 10.00-18.00
Locuri disponibile: 10
Preţ: 45 lei
ATENȚIE: Înscrierea e valabilă doar după completarea formularului de înscriere și achitarea taxei de participare https://goo.gl/forms/ daJ3AyZxdyoV3SY82
CÂND?
Deși în mod normal literatura de specialitate citează perioada de înflorire a lalelei pestrițe la final de aprilie, început de mai, în ultimii ani, datorită temperaturilor mai ridicate, aceasta a început să înflorească deja la sfârșit de martie. Astfel am ales pentru această tură două date, pe 7, respectiv 14 aprilie, pentru a o putea surprinde în perioada de maximă înflorire, dar și pentru a oferi mai multe variante celor care nu pot să vină în vreuna dintre zile. Puteți opta pentru oricare dintre cele două.
Vom pleca la ora 10.00 dintr-o locație comunicată ulterior și ne vom întoarce după-masă.
TRASEUL
Vom parcurge un traseu de aproximativ 30 km cu 400 m diferență de nivel, pe direcția Bistrița-Pădurea Codrișor-Jelna-Petriș-Orhe iul Bistriței-Pădurea din Șes-Buduș-Budacul de Jos-Bistrița.
20 % potecă de pământ
50 % asfalt
30 % drum de piatră
OBIECTIVE
Laleaua Pestriță ( Fritillaria Meleagris)
Pădurea din Șes
Ruinele Bisericii Evanghelice Jelna
Stejarul secular de la Orheiu Bistriței
Satele săsești din Nosnerland
CONDIȚII DE PARTICIPARE
Participanţii trebuie să aibă cel puţin 18 ani împliniţi şi să semneze o declaraţie de participare pe proprie răspundere.
În caz de vreme nefavorabilă, sau din diverse alte motive, evenimentul poate fi reprogramat sau anulat, cei înscrişi urmând să fie anunţaţi cu cel puţin 24 h înainte de începere. În caz de anulare, taxa de participare va fi returnată în totalitate. În caz de reprogramare acest aspect va fi discutat cu cei înscrişi. Dacă vor fi condiţii neprielnice pentru a pedala putem să ne deplasam cu mașina la locație – Pădurea din Șes, la aproximativ 12 km de Bistrița..
Din motive organizatorice, de siguranță și de minimizare a impactului asupra mediului, numărul de participanți este limitat la 10.
Înscrierea este confirmată doar după achitarea taxei de participare în valoare de 45 lei, până cel târziu cu o zi înainte de data evenimentului. În caz de neparticipare, taxa nu se returnează.
DATE CONT BANCAR
Gabor Tiberiu Calin PFA
RO34BTRLRONCRT0292022201
Detalii plată: Bike & Photo Ride data (7 sau 14 Aprilie)
ECHIPAMENT OBLIGATORIU
Bicicletă de tip mountain bike în bună stare de funcţionare
Echipament: cască de protecţie, jachetă impermeabilă, mănuşi, ochelari de protecţie, cameră de rezervă şi kit pentru pană.
ECHIPAMENT RECOMANDAT
Aparat foto Dslr cu obiectiv macro si/sau teleobiectiv, standard sau superangular sau aparat foto de tip compact, bridge sau mirorless.
Rucsac outdoor de aprox. 15-30 L
Folie impermeabilă pentru fotografii la firul ierbii :).
ORGANIZATOR
Călin Gabor – ghid de turism și fotograf
www.mtbBN.ro / www.calingabor.ro
Pentru detalii suplimentare: 0742 823 193 sau calingabor3@gmail.com",https://www.notabn.ro/padurea-din-ses-bike-and-photo-ride/,2020-03-06,About The Author
1265,1265,notabn.ro,Medicii se vor putea pensiona și la 67 de ani,"Camera Deputaților, for decizional, a decis că medicii, indiferent de sex, se vor putea pensiona și la vârsta de 67 de ani dacă vor acest lucru și dacă, la fel ca acum, obțin un aviz anual care acum va fi condiționat de existența unei asigurări de răspundere civilă pentru greșeli în activitatea profesională.",https://www.notabn.ro/medicii-se-vor-putea-pensiona-si-la-67-de-ani/,2020-03-06,About The Author
1266,1266,notabn.ro,"Raluca Prună, despre declarațiile ministrului de Interne: ,,Carmen Dan nu poate și nu vrea să facă lumină”","„Declarația de presă a ministrului de Interne este târzie și nu clarifică nimic. O ocazie pentru ministru de a le cere scuze, de formă, civililor și jandarmilor, de a afirma că nu își reproșează nimic și de a se plânge de Parchet. Bonus, aflăm că există un raport clasificat, din care ne sunt aruncate cu grijă câteva informații. Acesta este răspunsul oficial al membrului guvernului responsabil nemijlocit pentru acțiunea Jandarmeriei“, spune Raluca Prună, fost ministru al Justiției în Guvernul Cioloș, după conferința de presă susținută, duminică seară, de Carmen Dan.
„Demisia și-o dau numai oamenii de onoare“, subliniază Raluca Prună, precizând că așteaptă de la ministrul de Interne să clarifice măcar câteva chestiuni: „În primul rând, de ce Jandarmeria a fost echipată ca de război pentru o acțiune despre care însăși doamna Dan ne-a spus că instituțiile abilitate nu au anunțat-o ca fiind o situație de criză? Apoi, cifrele care sfidează bunul-simț: sute de violențe față de jandarmi și numai cinci abuzuri ale jandarmilor. Toate imaginile arată un raport exact opus. Jandarmeria, aflată sub comanda doamnei Dan, nu a vrut sau nu a putut izola elementele violente și provocatoare. A preferat să-i atace la grămadă și fără discernământ pe toți cei aflați în Piața Victoriei“.
Raluca Prună afirmă că ministrul de Interne ar trebui să știe „că există un drept constituțional al oricărui cetățean de a protesta pașnic fără a-i fi puse viața și integritatea în pericol de către instituții plătite din bani publici să asigure ordinea publică“.
„Nu sunt dezamăgită de ministrul de Interne. Nu poate și nu vrea să facă lumină, e concentrată numai pe articularea unui «adevăr paralel» de partid. Nu va reuși, pentru că terabiții de imagini pe care îi invocă o contrazic“, încheie Raluca Prună.
La aproape 10 zile de la incidentele violente de la mitingul diasporei din Piaţa Victoriei, soldate cu sute de răniţi, ministrul Afacerilor Interne, Carmen Dan, a oferit, duminică seară, primele explicaţii despre cele întâmplate. Deşi peste 400 de oameni au acuzat jandarmii că i-au agresat cu gaze sau cu bastoanele, niciun politician nu şi-a asumat răspunderea pentru ce s-a întâmplat pe 10 august.",https://www.notabn.ro/raluca-pruna-despre-declaratiile-ministrului-de-interne-carmen-dan-nu-poate-si-nu-vrea-sa-faca-lumina/,2020-03-06,About The Author
1267,1267,notabn.ro,"Boboteaza, ziua in care Hristos S-a descoperit lumii","Botezul Domnului este cunoscut in popor sub denumirea de Boboteaza. Botezul Mantuitorului in Iordan, de catre Sfantul Ioan Botezatorul, poarta si denumirea de „Epifania” sau „Teofania”, termeni care provin din limba greaca si inseamna „aratare”, „descoperire”. Atunci cand Ioan a acceptat sa-L boteze pe Mantuitorul, Hristos S-a descoperit lumii ca Fiu al lui Dumnezeu: cerurile s-au deschis, Duhul Sfant S-a coborat in chip de porumbel peste El, iar Tatal a marturisit: „Acesta este Fiul Meu cel iubit, intru Care am binevoit!” (Matei 3, 17). Sfantul Ioan Gura de Aur spune in acest sens, ca Hristos „n-a ajuns cunoscut tuturor cand S-a nascut, ci cand S-a botezat”.
Prima mentiune despre existenta acestei sarbatori, dateaza din secolul al II lea, la Sfantul Clement Alexandrinul. La inceput, Boboteaza era praznuita in Rasarit impreuna cu Nasterea Domnului, pe data de 6 ianuarie. In Apus nu avem dovezi despre tinerea acestei sarbatori inainte de sec. al IV lea. Din secolul al IV-lea a fost adoptata si de apuseni. Tot atunci au fost despartite cele doua mari sarbatori: 25 decembrie fiind data stabilita pentru praznuirea Nasterii Domnului si 6 ianuarie pentru Botezul Domnului. Boboteaza a devenit cu vremea, inca din sec. al V lea, in mentalitatea populara, si Sarbatoarea celor trei magi. Apusenii sustin ca relicvele lor s-ar fi pastrat mai intai in Milan, de unde ar fi fost furate de cancelarul lui Frederic Barbarosa si duse la Colonia, unde s-ar pastra si astazi.
Hristos face la Botezul Sau, ceea ce a facut si la moartea Sa. Dupa cum nu a asteptat ca prigonitorii Sai sa Il caute, ci Se va duce din propria initiativa la Ierusalim spre a primi moartea, asa si la Botez, nu-l asteapta pe Ioan, ci merge singur la el. In raspunsul lui Ioan Botezatorul: „Eu am trebuinta sa fiu botezat de Tine si Tu vii la mine?” (Matei 3, 14), se descopera smerenia, dar si uimirea prorocului. Avea sa-L boteze pe Cel Caruia nu se socotea vrednic sa-I dezlege cureaua incaltamintelor (Marcu 1, 7). Cand Hristos rosteste cuvintele: „Lasa acum, ca asa se cuvine noua sa implinim toata dreptatea” (Matei 3, 15), Ioan ridica mana si boteaza pe Cel ce a zidit lumea. Trebuie spus ca Hristos nu s-a botezat pentru a fi curatat de pacate. De altfel, botezul lui Ioan ca si legea Vechiului Testament, il ajuta pe om sa constientizeze starea pacatoasa dar, nu oferea iertarea. De aceea se si spune ca era „spre iertarea pacatelor” (Luca 3, 3), pe care avea s-o aduca Hristos.
Daca ne intrebam de ce se boteaza Hristos, putem raspunde astfel: botezul lui Hristos este o revelare a tainei Sfintei Treimi, dar este si o restabilire si o reinnoire a firii inconjuratoare omului. Este adevarat ca Hristos Se naste ca om din Fecioara prin lucrarea Duhului, dar tot ca om primeste la Botez infierea cereasca, datorita prezentei Sfantului Duh. Acum Tatal Il descopera pe Hristos drept Fiu, dupa ce Sfantul Duh S-a coborat peste El in Iordan. Hristos a venit la noi, ca sa faca partas la viata divina nu numai pe om, ci intreaga natura in care omul traieste.
In sfintirea apelor Iordanului avem inceputul tainei Botezului, prin apa si prin Duhul Sfant, in numele sfintei Treimi, desi taina Botezului crestin va fi instituita de insusi Mantuitorul, mai tarziu, dupa Inviere, cand trimite la predica pe Sfintii Sai Apostoli.
sursa:creştinortodox.ro",https://www.notabn.ro/boboteaza-ziua-in-care-hristos-s-a-descoperit-lumii/,2020-03-06,About The Author
1268,1268,notabn.ro,Simona Halep merge în turul 3 la Australian Open. Meci foarte strâns cu tânăra Sofia Kenin,"Simona Halep (27 de ani, 1 WTA) a câștigat meciul din în turul secund de la Australian Open împotriva americancei Sofia Kenin (20 de ani, 37 WTA). Partida a fost extrem de tensionată, meciul fiind foarte disputat. Simona Halep a reuşit să câştige după ce a fost egalată în setul secund. Simona Halep – Sofia Kenin 6-3, 6-7, 6-4.
Liderul mondial a condus cu 1-0 la seturi şi cu 3-0 în actul secund, dar s-a văzut nevoită să joace decisiv, unde a revenit splendid de la 2-4 pentru a doua victorie la Melbourne. „Nu am nicio idee cum am câștigat acest meci. Îmi este foarte greu să explic ce s-a întâmplat pe teren. A fost un meci extrem de greu. Sofia este o jucătoare uimitoare. A fost extrem de greu să alerg după fiecare minge și să fiu acolo la fiecare punct. În setul secund m-am accidentat puțin, dar am luptat pentru că mi-am dorit să câștig și să vin să joc din nou în fața acestor fani minunați. Le mulțumesc tuturor românilor din tribune și celor care m-au urmărit acasă, dar și australienilor pentru că știu că mereu mă susțin. Îmi place să joc aici la Melbourne și să sperăm că în turul următor o să fac un meci mai bun”, a declarat Halep, la finalul meciului.
În turul următor, Simona Halep va juca împotriva americancei Venus Williams, care a trecut în trei seturi de Alize Cornet.",https://www.notabn.ro/simona-halep-merge-in-turul-3-la-australian-open-meci-foarte-strans-cu-tanara-sofia-kenin/,2020-03-06,About The Author
1269,1269,notabn.ro,"Spitalele regionale, îngropate tocmai de cei care dețin toată puterea","Aud că tovarășii din PSD – partidul infractorilor – îl învinovățesc pe Klaus Iohannis că nu fac ei autostrăzi. Mâine probabil vor spune și că opoziția, Cioloș sau Soros îi împiedică să facă spitale, spune liderul Mişcării România Împreună, Vlad Voiculescu.
Fostul ministru al sănătăţii menţionează că actuala putere n-a făcut paşi pentru a se reuşi construcţia celor trei spitale în timp optim şi o să rămânem cu promisiunea din campania electorală, când PSD spunea că se vor construi nu mai puţi de nouă spitale.
„Între #aberațiile din campanie, au mințit cu nerușinare românii că vor face nouă spitale. Nu mai puțin de nouă spitale. Apoi au mai promis încă vreo șapte, că doar promisiunile nu costă nimic. Trei a promis doar Gabriela Firea.
În aceeași Românie, cu alt fel de oameni, în 2016, am făcut așa:
Am identificat terenurile pe care să se construiască cele trei spitale; am obținut un grant de 1,5 milioane de euro de la Comisie din fonduri adiacente Planului Juncker; am încheiat un acord cu Banca Europeană de Investiții (BEI) pentru a folosi banii de mai sus și a avea studii de fezabilitate/planuri de spital făcute ca lumea, nu bani sifonați la firme prietene ale partidului #àlaPSD
Astăzi vedem că cele trei spitale regionale pentru care avem și fonduri europene (150 de milioane de euro, nu 300, cum striga doamna Olguța) au fost îngropate pentru următorii trei ani. De ei! Nu de alții. De ei, cei care au toată puterea!”, a încheiat fostul ministru.",https://www.notabn.ro/spitalele-regionale-ingropate-tocmai-de-cei-care-detin-toata-puterea/,2020-03-06,About The Author
1270,1270,notabn.ro,"Deputatul Robert Sighiartău: ,Doamna Viorica. V Dăncilă, în An Centenar, ați realizat Marea Dezbinare și ați izolat România de Occident.”","„Doamna Dăncilă,
Acum 100 de ani, România îl avea premier pe Ion.I.C Brătianu, care a realizat Marea Unire și a adus România alături de Occident.
Astăzi, premier sunteți Dvs., Doamna Viorica.V Dancilă, care ați realizat Marea Dezbinare și ați izolat România de Occident.
Dumneavoastră îndepărtați voit România de lumea civilizată.
Momentul este grav, iar miza este enormă.
Ori în UE, alături de partenerii occidentali, spre binele românilor, ori în afara lumii civilizate, alături de Liviu Dragnea, C. Popescu-Tăriceanu, Șerban Nicolae, Tudorel Toader și Dvs., Doamna Viorica.V Dancilă.
Vă îndemn să ascultați vocea cetățenilor.
Cu siguranță, ei își doresc alt viitor pentru România.”
sursa foto și text: Facebook Robert Sighiartău",https://www.notabn.ro/deputatul-robert-sighiartau-doamna-viorica-v-dancila-in-an-centenar-ati-realizat-marea-dezbinare-si-ati-izolat-romania-de-occident/,2020-03-06,About The Author
1271,1271,notabn.ro,Liceul Creștin LOGOS organizează evenimentul de carte Usborne,"Liceul Creștin LOGOS împreună cu Ioana Dan și Flavia Hanuseac (reprezentanți ai editurii Usborne) organizează evenimentul de carte Usborne, pentru copii. Editura oferă peste 400 de titluri, în limba engleză, pentru copii cu vârste cuprinse între 0-18 ani.
De asemenea, vor fi expuse cărți de tipuri variate: cărți de activități (fingerprint, pictură, desenat, colorat, rezolvare de labirinturi, cu stickere, cu sunete), cărți de reading pe diferite nivele de lectură și enciclopedii, care acoperă numeroase tematici (animale, plante, mări și oceane, spațiu, corpul uman, istorie, geografie, artă);
-oferte și promoții (reduceri de până la 50% la anumite titluri și promoții la seturi de cărți);
– activități organizate pentru copiii din școală (reading si crafturi);
– donație de cărți, procentuală din vânzare, pentru biblioteca școlii.
Evenimentul are loc joi și vineri, 19.04.2018-20.04.2018, între orele 12-15 la Liceul Creștin LOGOS, Strada Busuiocului, nr. 17, Bistrița",https://www.notabn.ro/liceul-crestin-logos-organizeaza-evenimentul-de-carte-usborne/,2020-03-06,About The Author
1272,1272,notabn.ro,Abuzul de mesaje dăunează sărbătorii,"Autor: Ciprian Mihali
A transmite urări și gânduri bune de sărbători este, în sine, o intenție cât se poate de nobilă. Dar mijloacele de comunicare în masă și rețelele sociale au transformat o asemenea intenție într-un bombardament agasant.
Orice mutație tehnologică se însoțește în timp de deprinderea modurilor de a o folosi. Așa cum nici o invenție sau inovație tehnică nu este bună sau rea în sine, ci doar felul în care este utilizată o face bună sau rea, la fel este și internetul (cu rețelele lui sociale, cu comunicarea lui instantanee, cu toate facilitățile neașteptate).
Noi suntem azi încă în faza consumului excesiv, needucat, al comunicării. Cu o estetică al cărei gust nici nu merită comentat, dar care își are locului ei în privința stârnirii impulsurilor oamenilor de a comunica, noile tehnologii au transformat populații neînvățate să acordeze dorința de a spune ceva cu posibilitatea de a o face nestingherit pentru a afla ce este politețea și respectul față de intimitatea celuilalt.
Haideți să o spunem mai simplu: atunci când ai în lista de „prieteni” sute sau mii de persoane și decizi să le transmiți tuturor o imagine găsită sau primită de pe internet, nu se cheamă că transmiți urări prietenilor, că te gândești cu o putere de gândire demnă de un computer la sutele și miile de prieteni deopotrivă. Înseamnă doar că maschezi sub un gest mecanic lenea de a spune câteva cuvinte simple celor câțiva la care te gândești cu adevărat. Acest gest mi se pare nereflectat și egoist, întrucât cel care se hotărăște să-i asalteze pe ceilalți cu un desen sau un filmuleț nu se gândește că s-ar putea ca destinatarul să fie dezamăgit, agasat, ignorat chiar în lipsa unui mesaj simplu și personal.
Știu, mi se va răspunde că gestul a fost făcut cu sinceritate și cu bunătate. Probabil, dar acest gest rămâne, încă o dată, unul egoist. Iar atunci când, de Crăciun, de Anul Nou, de Paște sau cu altă ocazie aceste gesturi se înmulțesc inflaționist, valoarea lor scade sub zero, sporind la cei singuri sentimentul de singurătate, la cei care vor să se rupă de lume sentimentul imposibilității de o face, iar la cei ocupați sentimentul de agasare.
De sărbători, vă urez tuturor să fiți mai puțin egoiști și să nu vă gândiți la toată lumea grămadă. Alegeți din listele facile de facebook sau whatsapp cei câțiva oameni care contează în viața dumneavoastră și spuneți-le un gând din suflet, în loc să-i scufundați într-o magmă indistinctă alături de oameni pe care nu-i cunoașteți și de care, de fapt, nu vă pasă nici în timpul anului, dar nici acum. Învățați să folosiți cu moderație telefonul, așa cum tot cu moderație trebuie să vă raportați și la bucate și la băuturi. Căci excesul de mesaje dăunează înțelegerii și păcii dintre oameni.",https://www.notabn.ro/abuzul-de-mesaje-dauneaza-sarbatorii/,2020-03-06,About The Author
1273,1273,notabn.ro,Deputatul PMP Ionuț Simionca intră în competiție pentru Primăria Bistrița,"Deputatul PMP, Ionuț Simionca și-a anunțat candidatura pentru Primăria Bistrița. Simionca e unul dintre parlamentarii vocali ai județului, care are o strategie de comunicare destul de bine pusă la punct.
În intervenția sa, Simionca s-a arătat totuși dispus la alianțe cu alte partide pentru susținerea unui candidat comun din zona dreptei politice. Până în acest moment nu s-a conturat o discuție serioasă între potențialii candidați pentru Primăria Bistrița.
„Cu emoție și cu suflet, am intrat în cursa pentru funcția de Primar al Municipiului Bistrița. Vă aștept în echipa mea!
După trei ani și jumătate în care i-am reprezentat cu cinste pe bistrițeni în Parlamentul României, consider că a venit momentul să îmi asum un nou proiect politic. Având alături familia, prieteni și susținători, mi-am anunțat astăzi candidatura la funcția de primar al Municipiului Bistrița.
Am luat acestă hotărâre fiindcă vreau să fac mai multe lucruri pentru oamenii în mijlocul cărora am crescut, pentru cei care m-au învăţat ce înseamnă respectul, bunul simţ şi credinţa în Dumnezeu.
Îmi doresc să schimb din temelii administrația capitalei noastre de județ și să transform Municipiul Bistrița în Capitala Nordului României.
Vin la Primărie cu o voce nouă, cu o viziune nouă, cu un nou mod de a face politică, aproape de bistrițeni”, a menționat Ionuț Simionca.",https://www.notabn.ro/55401-2/,2020-03-06,About The Author
1274,1274,notabn.ro,Deputat PNL: Solicit majorităţii PSD-ALDE să deblocheze urgent proiectul meu privind extinderea votului prin corespondenţă,"Pentru ca la următoarele alegeri prezidenţiale să nu mai fie cozi imense la secţiile de votare şi restrângeri ale dreptului de vot, deputatul liberal Matei Dobrovie solicită majorităţii PSD-ALDE să pună de urgenţă pe ordinea de zi a Comisiilor de administraţie şi juridică propunerea sa de extindere a votului prin corespondenţă.
„Alegătorul trebuie să-şi poată exprima opţiunea de vot, indiferent de locul în care se află în perioada alegerilor. Dacă se adoptă proiectul, vor putea vota la alegerile parlamentare şi prezidenţiale, prin utilizarea serviciilor poştale, toţi românii cu drept de vot aflaţi în străinătate, precum şi alegătorii din ţară care ştiu că nu se vor putea prezenta la urne în ziua votului. Vor fi înlăturate barierele de până acum legate de numărul total insuficient de reprezentanţi ai diasporei (doar 4 deputaţi şi 2 senatori) raportat la numărul total al românilor plecaţi în străinătate. Pentru românii care trăiesc temporar în străinătate votul reprezintă legătura lor cu comunitatea din care au plecat. De aceea, am propus ca la alegerile parlamentare, românii cu reşedinţa în străinătate şi domiciliul în ţară să poată vota fie pentru candidaţii din circumscripţia Diaspora, fie pentru circumscripţia electorală corespunzătoare adresei de domiciliu din România. Ei indică practic o adresă de corespondenţă”, a explicat deputatul PNL Matei Dobrovie, iniţiatorul propunerii legislative.De asemenea, se înfiinţează un Birou Electoral General pentru votul prin corespondenţă care va coordona întregul proces şi va supraveghea modul în care Poşta Română realizează şi trimite către alegător documentaţia de vot.Trasabilitatea votului va fi asigurată printr-o platformă web pusă la dispoziţie de AEP, unde alegătorul poate verifica traseul votului său prin corespondenţă.
Iniţiativa mai propune clarificarea unor termene şi a atribuţiilor avute de Poşta Română, stabilirea unor reguli cu privire la documentaţia aferentă turului al doilea de scrutin pentru alegerile prezidenţiale, delimitarea dintre adresa de corespondenţă şi adresa de domiciliu/reşedinţă, facilitarea votului pentru persoanele cu dizabilităţi sau actualizarea informaţiilor ce urmează a fi incluse în cererile transmise de către alegători, în listele electorale, precum şi în procesele-verbale încheiate de birourile electorale, clarificarea condiţiilor în care birourile electorale înregistrează, sortează şi păstrează documentele primite de la alegători, definirea situaţiilor în care buletinele de vot sunt considerate nule.Deputatul PNL a solicitat dezbaterea acestei propuneri legislative în procedură de urgenţă, pentru a se putea aplica la alegerile prezidenţiale.",https://www.notabn.ro/deputat-pnl-solicit-majoritatii-psd-alde-sa-deblocheze-urgent-proiectul-meu-privind-extinderea-votului-prin-corespondenta/,2020-03-06,About The Author
1275,1275,notabn.ro,USR a depus peste 200 de amendamente la legea bugetului pe 2019,"Uniunea Salvaţi România a depus peste 200 de amendamente la legea bugetului pe 2019.
Măsurile privesc: mai mulți bani pentru autostrada A8, îmbunătățirea educației, suplimentarea banilor la DNA-DIICOT. De asemenea, reprezentanţii USR au precizat că au prevăzut și amendamente pentru a îmbunătăți situația cetățenilor din Diaspora prin crearea unor condiții civilizate în ce privește spațiile consulare.
Dan Barna, preşedintele USR:",https://www.notabn.ro/usr-a-depus-peste-200-de-amendamente-la-legea-bugetului-pe-2019/,2020-03-06,About The Author
1276,1276,notabn.ro,Producătorii locali au deschise căsuțele cu bunătăți și în Ajunul Crăciunului,"Mai mulți producători bistrițeni au deschis dis-de-dimineață căsuțele pentru a-și vinde ultimile produse. Pentru cine mai vrea un cozonac sau dorește să facă un cadou unicat, pot găsi o mulțime de produse în jurul Bisericii Evanghelice.
Nu ezitați să cumpărați de la producătorii noștri. Atât produsele artizanale, cât și bunătățile culinare sunt realizate cu pasiune și mult gust.",https://www.notabn.ro/producatorii-locali-au-deschise-casutele-cu-bunatati-si-ajunul-craciunului/,2020-03-06,About The Author
1277,1277,notabn.ro,S-au afișat rezultatele la Bacalaureat,"Anul acesta peste 67% dintre elevi au promovat examenul de Bacalaureat, iar 104 candidati au luat nota maxima. De cealalta parte, peste 40.000 de candidati au obtinut medii sub 6, nu s-au prezentat la examen sau au fost eliminati din sala.
1Procentul de promovabilitate la examenul de Bacalaureat este de 67,7%, rezultatele fiind mai mici decat anul trecut (cand a fost 72,9%).
Un numar de 104 elevi au obtinut nota maxima, in timp ce 117 candidati au fost eliminati din examen. Un numar mare de candidati inscrisi nu s-au mai prezentat la examen, peste 13.000, ceea ce inseamna 18% din numarul de inscrisi la Bacalaureat.
Medii de 9 la Bacalaureat 2018 – 18.145 candidati.
Neprezentanti la Bacalaureat 2018 – 13.362 candidati.
Eliminati din examenul de Bacalaureat 2018 – 117 candidati.
Mai exact, din totalul de peste 137.000 de candidati inscrisi la aceasta sesiune de Bacalaureat, peste 44.000 fie au obtinut media sub 6 si nu au promovat examenul, fie nu s-au prezentat, fie au fost eliminati din examen.
„Rata de promovare (inainte de contestatii) inregistrata de absolventii care au finalizat studiile liceale in promotia 2017-2018 si au sustinut probele examenului de Bacalaureat in prima sesiune este de 72,7%. Astfel, rata de promovare, incluzand si elevii care au provenit din promotiile anterioare, este de 67,7%. Mentionam ca ratele finale de promovare in anii precedenti au fost de 71,4% in 2017, 66,7% in 2016, 66,4% in 2015 si 59,3% in 2014. S-au inregistrat 104 medii de 10. Din totalul celor 136.866 de candidati inscrisi, s-au prezentat 123.615 candidati. Au fost eliminati pentru frauda sau tentativa de frauda 117 candidati. Acestia nu se vor putea inscrie la urmatoarele doua sesiuni ale Bacalaureatului”, au precizat reprezentantii Ministerului Educatiei.
Ministerul a mai subliniat ca procente ridicate de promovare s-au inregistrat in judetele Cluj (81,14%), Iasi (80,27%) si Braila (77,13%). Rata de promovare in Capitala este de 72,86%.
Candidatii care sunt nemultumiti de notele primite pot depune contestatii miercuri, 04 iulie, intre orele 12:00 si 16:00!
Intre 5 si 8 iulie vor fi solutionate contestatiile, in timp ce afisarea rezultatelor finale este prevazuta pentru data de 9 iulie.
Elevii care nu promoveaza examenul de Bacalaureat din prima sesiune pot sa se inscrie in perioada 10-13 iulie pentru a doua sesiune de examen.
Sesiunea a doua va incepe pe 20 august, cu proba la Limba si Literatura Romana, urmata, pe 21 august, de proba la Limba si Literatura materna, proba obligatorie de profil va avea loc pe 22 august, iar ultima proba este cea la alegere si este sustinuta pe 23 august.
Ratele finale de promovare in anii precedenti au fost de 71,4% in 2017, 66,7% in 2016, 66,4% in 2015 si 59,3% in 2014.",https://www.notabn.ro/s-au-afisat-rezultatele-la-bacalaureat/,2020-03-06,About The Author
1278,1278,notabn.ro,USR: Bugetul minciunii și distrugerii României! Video,"Uniunea Salvaţi România a susţinut o conferință de presă cu președintele Dan Barna, deputatul Claudiu Nasui și președintele USR București Roxana Wring. USR a analizat proiectul de buget pentru 2019 și a prezintat principalele concluzii:
Veniturile pe care se bazează sunt aberante. Guvernul estimează o creștere economică de 5.5% (față de 4% anul trecut). Dacă am fi avut un guvern performant poate că puteam spera la o creștere de 2-3%. Însă efectele OUG-ului fiscal au anihilat orice speranță de creștere – în mediul privat investițiile sunt blocate, în multe sectoare se pregătesc disponibilizări, creditarea băncilor scade dramatic.
Creșterile de cheltuieli sunt imposibil de susținut. PSD promite că vor crește cu 28-30% salariile bugetarilor și cheltuielile sociale. Chiar mai mult decât în 2018. De unde? În spitale și scoli nu mai sunt bani nici măcar pentru pixuri și nimeni nu mai finanțează statul roman. Teodorovici ne spune că mai are 6 luni în rezerva de urgență, însă banii de fapt se vor termina mult mai repede. Cum putem susține în 2019 salarii deja duble față de mediul privat? Nu există țară în lume cu o asemenea situație.
Cifre aiuritoare despre investițiile publice. De la învestire, acest Guvern atinge record după record (negativ!) în ce privește nivelul investițiilor publice, în condițiile în care analiștii și mediul de afaceri consideră că aceasta este singura cale de urmat pentru o creștere economică sănătoasă și care să se reflecte și în nivelul de trai al populației.",https://www.notabn.ro/usr-bugetul-minciunii-si-distrugerii-romaniei-video/,2020-03-06,About The Author
1279,1279,notabn.ro,CSM a dat aviz negativ propunerii de revocare din funcţie a lui Augustin Lazăr,"Secţia de procurori a Consiliului Superior al Magistraturii a dat aviz negativ propunerii de revocare din funcţie a procurorului general Augustin Lazăr.
Avizul este consultativ.
În timpul şedinţei de astăzi, ministrul justiţiei Tudorel Toader a amintit, printre altele, de declaraţiile publice ale procurorului general şi i-a reproşat lui Augustin Lazăr că şi-a delegat atribuţiile funcţiei şi a plecat foarte des în deplasări în străinătate.
La rândul său, procurorul general a susţinut că propunerea ministrului justiţiei este nelegală, la fel ca şi raportul privind activitatea sa managerială şi motivele de revocare",https://www.notabn.ro/csm-a-dat-aviz-negativ-propunerii-de-revocare-din-functie-a-lui-augustin-lazar/,2020-03-06,About The Author
1280,1280,notabn.ro,"Nicolae Hurduc (propus ministru la Educație): Omul se trage dintr-o lume paralelă, din viitor","Că Educația a fost în ultimii 30 de ani un domeniu SF pentru cei mai mulți dintre politicienii care n-au stat pe gânduri și au implementat măsuri dintre cele mai controversate în sistem, nu mai e o noutate. Noutatea acestor zile este propunerea de ministru interimar la Educație a lui Nicolae Hurduc, actualul ministru al Cercetării, despre care nu am auzit nimic de la preluarea portofoliului, semn că realizările de la Cercetare sunt cele din întreg sistemul de învățământ, adică inexistente.
Presa centrală reia însă în aceste zile o declarație halucinantă a posibilului viitor ministru al Educației, pe care acesta a ,,debitat-o” în septembrie anul trecut. ,,Mie îmi este foarte greu să cred că omul, un mecanism, o maşinărie atât de complexă, se trage din maimuţă. Eu nu accept aşa o idee oricât de logică pe undeva ar părea această teorie evoluţionistă. Este o teorie a lumilor paralele, care spune că noi am veni din viitor. Mie îmi sună mai interesant această idee, că noi venim dintr-o lume paralelă din viitor. Există evoluţie, desigur, există capacitate de adaptare, dar eu nu cred că omul a apărut prin modificarea anumitor specii. Iar mai mult decât atât, eu nu văd un conflict între religie şi ştiinţă. Pentru că, de fapt, religia reprezintă un ansamblu de reguli, de comportamente până la urma urmelor, care sunt prezente în toate religiile în forme uşor diferite, dar esenţa lor nu diferă foarte mult, iar dacă respectăm acest set de reguli nu avem nimic de pierdut. Eu nu văd un conflict real. Întotdeauna va rămâne o zonă de mister, iar omul trebuie să fie capabil să vadă limitele sale. Trebuie să înţelegem faptul că nu vom putea pricepe anumite lucruri pentru care nu suntem programaţi, întorcându-ne la programare”, declara el în septembrie 2018 pentru Ziar de Iași.
La câteva zile după aceste declarații, Nicolae Hurduc a vrut să dreagă busuiocul pe pagina sa de Facebook: ,,Văd că am reușit să stârnesc un adevărat uragan, prin articolele apărute în Ziarul de Iași. Am anticipat multe dintre injuriile care mi-au fost aduse la cunoștință cu forța. In marea lor majoritate nu merită nici un răspuns. Mulți susțin ideea de progres, fără a băga de seamă că se învârt în cerc de zeci de ani buni. Domnilor colegi, Teoria evoluționistă nu poate fi nemuritoare ! Evident că va veni un moment (a și venit de fapt) în care va fi înlocuită de altceva, pentru că în principiu, cunoașterea câștigă teren. Nici o teorie, oricât ar fi de bună, nu poate fi nemuritoare … Discutăm acum de spații paralele, de brane, de strune, de lucruri absolut necunoscute acum 100 de ani. Sigur că le putem lua în râs, dar viitorul vine peste noi, indiferent dacă suntem de acord sau nu.”",https://www.notabn.ro/nicolae-hurduc-propus-ministru-la-educatie-omul-se-trage-dintr-o-lume-paralela-din-viitor/,2020-03-06,About The Author
1281,1281,notabn.ro,Blogul bistrițencei Alexandra Anisie nominalizat la eTravel Awards. Află cum o putem susține,"de Mihai Sărmășan
„Astăzi. Ora 12.00 fix. Am primit mail. Niciodată nu cred că am sărit în sus să zic că “Veștile bune încep de luni!”, dar azi o fac. Oooo, da!!! Today is The Day! VESTILE BUNE INCEP DE LUNI!!!” a scris Alexandra Anisie, o tânără pasionată de motociclism, pe blogul său. ETravel Awards este cel mai mare eveiment național de afaceri și promovare online dedicat industriei de turism din România.
„Știu, e doar o nominalizare, dar prin ea se încununează toate orele de muncă, de nereușită, de extaz, de editat, de sacrificiu, de poze și de scris. Tot timpul și energia mea pe care am canalizat-o spre proiectul ăsta aproape de sufletul meu, o părticică din mine, travelwithhim.com.
O simplă nominalizare m-a făcut să zâmbesc așa de tare, încât am simțit că-mi crapă obrajii. La propriu.
Acum, rugămintea mea vine spre tine, cititorul și prietenul meu, și am nevoie de votul tău în competiția BEST TRAVEL BLOG. Câștigătorul acestei categorii este desemnat atât cu ajutorul unui juriu specializat, cât și prin vot online.
Mă poți vota dând click pe linkul următor: http://vote.evensys.ro
Pașii sunt simpli:
1. Dai click pe linkul de mai sus și îți introduci adresa de email.
2. Vei primi imediat un email cu un link unde vei întâlni toți nominalizații. (caută și în căsuța de „Spam” sau „Junk” mail)
3. Selectează din listă Travel with him și apasă butonul VOTEAZA!
Îți mulțumesc mult și promit să te iau și de acum încolo la drum, în toate călătoriile mele!”, a adăugat Alexandra.",https://www.notabn.ro/blogul-bistritencei-alexandrei-anisie-nominalizat-la-etravel-awards-afla-cum-o-putem-sustine/,2020-03-06,About The Author
1282,1282,notabn.ro,Azi are loc concursul naţional de ocupare a posturilor didactice/catedrelor vacante/rezervate în învăţământul preuniversitar,"„Proba scrisă din cadrul concursului naţional de ocupare a posturilor didactice/catedrelor vacante/rezervate în învăţământul preuniversitar, sesiunea 2017, se va desfăşura miercuri, 12 iulie, începând cu ora 10:00, în 88 centre de examen.
Pentru susţinerea acestei probe s-au înscris 27.556 de candidați, în creștere comparativ cu anul trecut (26.586 de candidaţi). Dintre aceștia, 3.904 candidaţi sunt absolvenţi de învăţământ superior, școli postliceale și licee pedagogice din promoţia curentă. Aceştia îşi pot valida fişele de înscriere până în dimineaţa zilei de 12 iulie, ora 9:00.
La nivel naţional sunt disponibile 4.930 de posturi didactice/catedre vacante pentru angajare pe perioadă nedeterminată (titularizabile), cu 508 mai multe decât anul trecut (4.422). Dintre acestea, 2.861 de posturi didactice/catedre vacante sunt în mediul urban şi 1.691 în mediul rural.
Cele mai multe posturi vacante pentru angajare pe perioadă nedeterminată vizează următoarele discipline/specializări: educatori/profesori pentru învăţământ preşcolar în limba română (1.198), învăţători/profesori pentru învăţământ primar în limba română (1.089), muzică instrumentală (274) și educaţie fizică şi sport (236). Dintre disicplinele cu cei mai mulți candidați înscriși menționăm Limba și literatura română/pedagogia preșcolară și metodica desfășurării activităților instructiv-educative în grădinița de copii (5.002), limba și literatură română/elemente de pedagogie școlară și elemente de didactică generală aplicate disciplinelor din învățământul primar (3.755), limba și literatura română (2.495), educație fizică și sport (2.378) și limba și literature engleză (1.754).
Pentru angajare pe perioadă determinată (suplinire) au fost publicate 58.486 de posturi didactice/catedre vacante şi rezervate (31.782 în mediul urban și 26.704 în mediul rural). În 2016 au fost disponibile 45.570 de posturi.
Pentru susţinerea probei scrise, candidaţii vor fi prezenţi în sala de concurs cel mai devreme la ora 8.00 şi cel mai târziu la ora 9.00, înainte de comunicarea subiectelor. După primirea subiectelor, durata de redactare a lucrărilor este de 4 (patru) ore, timp ce poate fi depăşit cu 1-2 ore doar în cazul candidaţilor cu deficienţe (în acest an s-au înscris 24). Subiectele, traducerea acestora în limbile minorităţilor naţionale şi baremele de evaluare pentru cele 115 discipline de concurs sunt asigurate de Centrul National de Evaluare şi Examinare şi vor fi publicate, după susţinerea probei scrise, pe site-ul subiecte2017.edu.ro. Lucrările scrise vor fi evaluate în 11 centre organizate la nivel naţional.
Primele rezultate vor fi afişate în data de 18 iulie, la sediile inspectoratelor şcolare şi pe site-ul http://titularizare.edu.ro. Contestaţiile se depun la sediile inspectoratelor şcolare judeţene în zilele de 18 iulie, după afişarea rezultatelor, până la ora 21:00, respectiv 19 iulie, până la ora 15:00. Rezultatele finale se afişează la sediile inspectoratelor şcolare judeţene şi pe site-ul dedicat în data de 25 iulie.
Pentru angajarea pe perioadă nedeterminată (titularizare), candidaţii trebuie să obţină minimum nota 7 (şapte) atât la proba scrisă, cât şi la proba practică/inspecţia specială la clasă în profilul postului. Pentru angajarea pe perioadă determinată (suplinire), candidaţii trebuie să obţină minimum nota 5 (cinci) atât la proba scrisă, cât şi la proba practică/inspecţia specială în profilul postului.
Repartizarea candidaţilor pentru angajare pe perioadă nedeterminată se realizează în şedinţe publice organizate de inspectoratele şcolare în data de 26 iulie.
Cadrul normativ care reglementează organizarea şi desfăşurarea concursului naţional de ocupare a posturilor/catedrelor didactice vacante/rezervate din învăţământul preuniversitar, precum şi programele specifice pentru concurs sunt disponibile pe titularizare.edu.ro.”",https://www.notabn.ro/azi-loc-concursul-national-de-ocupare-posturilor-didacticecatedrelor-vacanterezervate-invatamantul-preuniversitar/,2020-03-06,About The Author
1283,1283,notabn.ro,"Victor Costache: Vor ajunge în România 25 de tone de dezinfectanți, 300.000 de perechi de mănuși de protecție, 3 milioane de măști","Ministrul interimar al Sănătății, Victor Costache, a declarat în comisiile reunite de specialitate că săptămâna viitoare ajung în țară 25 de tone de dezinfectant și sute și mii de mănuși și costume de protecție.
Victor Costache a declarat că termenul limită pentru primirea materialelor de protecție este 11 – 12 martie.
„Am obținut o linie de finanțare pentru Unifarm și de săptămâna viitoare o să avem – cu termen limită 11 și 12 martie – vom avea pe teritoriul României 25 de tone de dezinfectanți, 300.000 de perechi de mănuși protecție sterile, 4500 de teste noi, 3 milioane de măști, 300.000 de costume de protecție”, a spus ministrul interimar al Sănătății.
Costache a precizat că există, în România, capacitate de primire diagnostic și testare la nivel național pentru coronavirus, în centre din București, Iași, Constanța, Cluj, Timișoara și, de marți după-amiază, la Craiova.",https://www.notabn.ro/victor-costache-vor-ajunge-in-romania-25-de-tone-de-dezinfectanti-300-000-de-perechi-de-manusi-de-protectie-3-milioane-de-masti/,2020-03-06,About The Author
1284,1284,notabn.ro,Marcel Ciolacu a fost ales preşedinte al Camerei Deputaţilor,"Deputaţii şi-au ales preşedintele pe locul lăsat vacant de Liviu Dragnea. PNL, USR PLUS şi PMP au făcut alianţă şi au stabilit un candidat comun, în presoana liderului de grup al PNL, Raluca Turcan, iar PSD l-a propus pe Marcel Ciolacu.
Rezultatul votului în urma numărării arată astfel, Marcel Ciolacu- 172 voturi, iar Raluca Turcan- 100 voturi, Kelemen Hunor 20 voturi. Astfel PSD îşi menţine capacitatea de a forma majoritatea în Parlament cu ajutorul lui Victor Ponta.",https://www.notabn.ro/marcel-ciolacu-a-fost-ales-presedinte-al-camerei-deputatilor/,2020-03-06,About The Author
1285,1285,notabn.ro,Prințul Charles alături de români la o slujbă ortodoxă din Londra,"ASR Printul de Wales a participat joi la o slujba ortodoxa la Londra alaturi de cateva sute de romani ce traiesc si muncesc in Marea Britanie. Printre ei s-au aflat medici, profesori, muncitori in constructii, artisti si reprezentanti ai societatii civile.
Dupa finalizarea slujbei, Printul de Wales a aprins o lumanare si apoi s-a dus in mijlocul enoriasilor intrebandu-i de cat timp locuiesc in Marea Britanie, unde lucreaza si ce relatie au pastrat cu Romania.
Slujba a fost oficiata de mai multi preoti ortodocsi de la Parohia SF Gheorghe in prezenta Parintelui Mitrolopit Iosif si a mai multor clerici din partea Bisericii Anglicane. Corul Parohiei Ortodoxe Sf Gheorghe a cantat muzică bizantină pe durata serviciului religios.
Evenimentul a fost organizat de Parohia Ortodoxa din Marea Britanie, Trustul Bisericii Ortodoxe Romane din Regatul Unit si sustinut de Fundatia Printul de Wales.
Cea mai mare parohie orthodoxa de la Londra este gazduita de biserica anglicana St-Dustan-in-the-West incă din 1964, chiar in centrul capitalei britanice. Pe langa rolul de lacas de cult, aceasta biserica este si un centru pentru comunitate cu programe pentru copii si adulti.
Potrivit statisticilor oficiale, peste 410,000 de cetateni romani traiesc in Marea Britanie.
Fotografie: Andrei Lupu",https://www.notabn.ro/printul-charles-alaturi-de-romani-la-o-slujba-ortodoxa-din-londra/,2020-03-06,About The Author
1286,1286,notabn.ro,"Berlin și Glasgow, gazdele primei ediții a Campionatelor Europene unificate","de Mihai Sărmășan
Campionatele Europene unificate au loc în perioada 2 – 12 august 2018. Fanii atletismului, înotului, ciclismului, gimnasticii artistice, canotajului, golfului și triatlonului vor putea să se bucure de sportul pe care îl îndrăgesc, indiferent dacă se desfășoară în Berlin sau Glasgow.
Începând din acest an, Campionatele Europene vor avea loc o dată la patru ani și vor combina Campionatele Europene existente dedicate atletismului, natației, ciclismului, gimnasticii, canotajului și triatlonului, alături de golf pe echipe.
La această ediție inaugurală din 2018 vor lua parte circa 3 000 de atleți la competițiile găzduite în Scoția și 1 500 la cele găzduite în Germania.
Întrecerile Campionatelor Europene pot fi urmărite în România pe canalele Eurosport 1 și Eurosport 2.",https://www.notabn.ro/berlin-si-glasgow-gazdele-primei-editii-a-campionatelor-europene-unificate/,2020-03-06,About The Author
1287,1287,notabn.ro,România învinge Senegal în a doua partidă de la CM de handbal feminin,"de Mihai Sărmășan
Naţionala feminină de handbal a României a reuşit prima sa victorie la Campionatul Mondial din Japonia, 29-24 (15-12) cu Senegalul, duminică, la Kumamoto, în Grupa C a competiţiei.
Tricolorele au câştigat de Ziua Naţională a României, după un meci bun, care a mai şters din impresia lăsată de partida cu Spania, pierdută categoric sâmbătă, cu 16-31.
Cu Cristina Neagu în zi de graţie, 13 goluri, România a condus de la un capăt la altul şi victoria nu a fost pusă sub semnul întrebării. Apărarea a evoluat destul de bine, Dumanska a scos două aruncări de la 7 metri, iar atacul a funcţionat la parametri destul de ridicaţi, cu nouă jucătoare pe lista marcatoarelor, în condiţiile în care România a adunat nu mai puţin de 14 minute de eliminări (doar şase pentru echipa africană).
România păstrează şanse de a trece de prima fază a grupelor, după debutul ratat, însă nivelul de joc trebuie să crească şi mai mult. În celelalte partide din grupă, Muntenegru a dispus de Kazahstan cu 30-21, iar Spania a învins Ungaria cu 29-25.",https://www.notabn.ro/romania-invinge-senegal-in-a-doua-partida-de-la-cm-de-handbal-feminin/,2020-03-06,About The Author
1288,1288,notabn.ro,Septembrie- luna roadelor. Tradiții și obiceiuri,"Cum termină stejarul de povestit, se uită pe dealuri și frumoasa toamnă se apropia. Fructele îi țineau trena, în calea ei se așezau frunze și miresme de crizanteme o însoțeau ca un abur. Fericită că a aflat ce este toamna și mai ales, că face parte din alaiul ei, frunza de stejar rugini pe loc și plecă spre veșnicia ei.
Răpciune, liber la târguri
Numele lunii septembrie vine de la cuvântul latinesc ”septem”, șapte, pentru că era a șaptea lună în calendarul roman. În România, luna septembrie are mai multe denumiri populare: Răpciune, Brumar cel mic, Vinicel, Viniceriu și Vinișel.
În tradiția populară, septembrie este luna în care oamenii se întorc către livezi și vița-de-vie. Este timpul de recoltat și de adunat provizii pentru iarnă. Cei care nu au reușit să strângă plante medicinale, de leac, mai au răgaz până la Sfânta Maria Mică, după care ierburile își pierd proprietățile tămăduitoare. Acum se face magiunul de toamnă, iar de Ziua Crucii se bat nucii, prilej de petreceri, mai ales pentru cei tineri. De la această zi până la Sfânta Parascheva, au loc, în funcție de zonă, ceremonialurile numite ostrovul viilor, adică începerea culesului la struguri. Ostrovul viilor este un fel de clacă, prilej de socializare, de trecere dincolo de legăturile de familie. Pe lângă părțile bune, acest tip de practică aduce pentru capul familiei și o grijă în plus, pentru că, deși aceste invitații la culesul viei se bazează pe reciprocitate, ele presupun și un soi de petrecere. Se cheamă lăutari, se spun povești, se fac diferite jocuri, se petrece în toată regula. Pe vremuri, exista obiceiul ca din primul must care se storcea, să se facă ofrandă și, din ulcele noi, să se dea acesta de pomană. De asemenea, din primul must se aruncă pentru morți, ca să se bucure și ei de recoltă și să fie împăcate cele două lumi.
Sărbători importante:
8 septembrie: Nașterea Maicii Domnului (Sfânta Maria Mică);
14 septembrie: Înălțarea Sfintei Cruci (Ziua Crucii);
26-28 septembrie: Filipii de toamnă;
29 septembrie: Vara lui Mioi.
Sântămăria Mică
Nașterea Maicii Domnului este primul praznic din Anul bisericesc, care începe la 1 septembrie. Fecioara Maria s-a născut din părinți foarte înaintați în vârstă, Ioachim și Ana, ca rod al rugăciunii lor.
Inversând evenimentele care deschid și închid viața Sfintei Maria, mai întâi moartea (15 august) și apoi nașterea (8 septembrie), Biserica creștină a preluat, de fapt, modelul preistoric: moare mai întâi reprezentarea mitică, ajunsă la vârsta senectuții, în cazul de față Sântămăria Mare, și apoi se naște, Sântămăria Mică.
Perioada dintre cele două Sântămării, numită Între Sântămării, e considerată optimă pentru semănăturile de toamnă. În această perioadă se încheie și văratul oilor la munte (La Sântămăria Mare/ Tulesc oile la vale!), bărbații își schimbă pălăria cu căciula (A venit Sântămărie/ Te-ai p…. în pălărie!), se interzice scăldatul în apa râurilor, spurcată de cerb, și dormitul pe prispă.
Ziua Înălțării Sfintei Cruci
În fiecare an, în 14 septembrie, se sărbătorește Înălțarea Sfintei Cruci. În popor i se mai spune Ziua Crucii și este considerată data ce vestește sfârșitul verii și începutul toamnei.
Principalele obiceiuri și practici de schimbare a anotimpului călduros (vara) cu unul rece (toamna) sunt concentrate în jurul echinocțiului de toamnă și se manifestă cu ocazia unor sărbători religioase sau populare ce ating maximul la Ziua Crucii.
Bătrânii spun că de Ziua Crucii se închide pământul, luând cu sine insectele, reptilele și plantele care au fost lăsate la lumină în primăvară. În lumea satelor încă se mai crede că șerpii, înainte de a se retrage în ascunzișurile subterane (unde vor hiberna până în primăvara următoare, la 17 martie – Alexiile), se strâng mai mulți la un loc, se încolăcesc și produc o ”piatră nestemată”, folositoare pentru vindecarea tuturor bolilor.
Tot în această zi, preotul parohiei sfințește via și butoaiele cu vin, pentru ca și în viitor gospodarul să se bucure de o recoltă bogată. Strugurii din ultima tufă din vie nu trebuie culeși. Ei sunt păstrați ca ofrandă pentru păsările cerului și de aceea se numesc, în limbaj popular ”Strugurii lui Dumnezeu”. În serile culesului, podgorenii fac focuri din viță uscată, în jurul cărora petrec cu mâncare, băutură și muzică.
Este vremea când busuiocul, menta, măghiranul și cimbrul, considerate plante magice, se sfințesc la biserică, în timpul slujbei fiind păstrate chiar lângă cruce. Busuiocul sfințit acum alină durerile, chiar și migrenele puternice sau durerile de dinți. În mediul rural, cu crenguțe de busuioc aprinse se afumau bolnavii de friguri. Busuiocul se punea și în vasele cu apă pentru păsări, în perioada epidemiilor; în lăutoarea fetelor, pentru a nu le cădea parul, și la streșinile caselor, pentru a le feri de rele, în special de trăsnete.
Monedele sfințite în această zi și păstrate în portofel, alături de o cruciuliță (chiar dacă este și de carton) aduc belșug și spor în muncă.
Tot de Ziua Crucii se strâng ultimele plante de leac (boz, micșunele, mătrăguna, năvalnic) ce se duc, împreună cu buchetele de flori și busuioc, la biserică, pentru a fi puse în jurul crucii și a fi sfințite. Plantele sfințite se păstrează, apoi, în casă, la icoane sau în alte locuri ferite, fiind folosite la nevoie în vindecarea unor boli sau sunt utilizate la farmecele de dragoste (năvalnicul). Se consideră că acum florile se plâng una alteia pentru că se usucă și mor iar cele ce înfloreau după această zi (brândușa de toamnă) erau socotite flori ale morților.
În această zi, în Bucovina se săvârșeau acte ritualice cu scop apotropaic sau fertilizator. De exemplu, oamenii atârnau în ramurile pomilor fără de rod vițe de castraveți și cruci de busuioc sfințit crezând că, în modul acesta, vor beneficia de rod bogat în toamna viitoare.
Vara lui Mioi
În perioada cuprinsă între 29 septembrie și 14 octombrie, putem avea parte de un crâmpei de vară târzie, numită în bătrâni Vara lui Mioi.
Există o legendă care spune că, pe vremuri, trăia un cărăuș sărac, pe nume Mioi. El s-a rugat lui Dumnezeu să mai dea câteva zile de vară, pentru a termina de treierat grâul. Lui Dumnezeu i s-a făcut milă de el și i-a îndeplinit rugămintea. Se pare că legenda are și un sâmbure de adevăr, deoarece ține cont de realitățile satului. În luna octombrie se desfășoară o serie de activități importante: se însămânțează pământul pentru recolta ce va să vină, se îngrijesc pomii din livezi, se primenește gospodăria.
Vara lui Mioi mai poartă denumirea de ”Nunta Oilor” și ”Năpustitul Berbecilor”. În această perioadă, ciobanii au obiceiul de a lăsa berbecii să intre în turma de oi, pentru reproducere.
Sursa azm.gov.ro",https://www.notabn.ro/septembrie-luna-roadelor-traditii-si-obiceiuri/,2020-03-06,About The Author
1289,1289,notabn.ro,Peste 10 000 de berze albe în România,"Societatea Ornitologică Română a implementat, în perioada 25 iunie-31 iulie 2018, un proiect de numărare a efectivului de berze albe din țară. Proiectul s-a bazat pe ajutorul românilor care au descărcat aplicația ,,Uite barza!” cu ajutorul căreia au contribuit la numărarea cuiburilor de berze și a efectivelor acestei păsări.
În total, în perioada de desfășurare a proiectului au fost numărate 10.238 berze albe, cu aproape 2000 mai multe față de efectivul de anul trecut (8241). Numărul cuiburilor de berze albe descoperite cu ajutorul aplicației folosite este de circa 3000, dintre care cele mai multe sunt în județele: Tulcea (327), Suceava (293) și Harghita (255). La nivel de localități, cele mai multe cuiburi de berze albe sunt în Murighiol (județul Tulcea), Sânsimion (Harghita) și Aița Mate (Covasna).
Cuibul de barză albă situat la cea mai mare altitudine (1154) se află în localitatea Beliș (județul Cluj), iar cel aflat la cea mai joasă altitudine se află în comuna Sfântu Gheroghe din județul Tulcea. Cele mai surprinzătoare sunt două cuiburi de barză albă care au fost recenzate în București.
Cele mai multe cuiburi de barză albă se află pe stâlpii rețelelor de electricitate (1.946 de cuiburi), dar au fost descoperite cuiburi ale acestei păsări și pe case, bazine de apă și indicatoare de limită de jueț (județul Alba).
În cele 3.000 de cuiburi, recenzate în acest an, au fost numărați și puii, existând un total de 5.311 pui numărați (2,58 pui la un cuib, în medie). Cel mai mare număr de pui numărați într-un cuib de barză a fost 6 (șase), în opt cuiburi din localități diferite.
Sursă foto: Radio Cluj",https://www.notabn.ro/peste-10-000-de-berze-albe-in-romania/,2020-03-06,About The Author
1290,1290,notabn.ro,"Fotbal: Inka Grings, prima femeie antrenor numită la cârma unei echiper masculine în Germania","Fosta internaţională germană Inka Grings a devenit, luni, prima femeie antrenor numită la cârma unei echipe masculine de fotbal din primele patru eşaloane germane, după ce a preluat formaţia SV Straelen, din liga a patra, transmite DPA.
Grings, 40 de ani, îşi împarte atribuţiile cu Thomas Drotboom la acest club ambiţios, care ocupă locul 13 în divizia de vest a ligii regionale, noteză sursa menţionată. ”Sunt fericit că Inka a acceptat. Are multă energie şi nu se teme de muncă”, a declarat preşedintele clubului, Hermann Tecklenburg, înaintea primului antrenament condus de Grings, luni seara.
Tecklenburg este căsătorit cu antrenoarea echipei naţionale feminine a Germaniei, Martina Voss-Tecklenburg, şi a declarat că o cunoaşte pe Grings de 20 de ani.
Oficialul a precizat că ajunsese la un acord cu Grings ca aceasta să devină director sportiv din sezonul viitor, înainte ca rezultatele slabe ale echipei să ducă la concedierea antrenorului şi la propunerea ca fost internaţională să devină antrenor.
Grings a adunat 96 de selecţii la naţionala Germaniei, între 1996 şi 2012, marcând 64 de goluri. Ea este cea mai bună marcatoare din istoria Bundesligii feminine, cu 314 goluri. A mai antrenat echipa feminină MSV Duisburg.",https://www.notabn.ro/fotbal-inka-grings-prima-femeie-antrenor-numita-la-carma-unei-echiper-masculine-in-germania/,2020-03-06,About The Author
1291,1291,notabn.ro,Un nou și mare proiect imobiliar la Cluj Napoca,"Cluj-Napoca se află în topul localităţilor din România unde s-au construit cele mai multe locuinţe în ultimii ani. Autorităţile locale, anunță Digi24 , au decis ca pe o suprafaţă de 24 de hectare să fie ridicat un imens cartier cu peste 120.000 de locuitori.
Un cartier nou de aceste dimensiuni nu s-a mai ridicat la Cluj din 1960.
Mirela Bălan, reprezentant Primăria Cluj-Napoca, a declarat Digi 24: ,,Proiectanţii vor trebui să stabilească, având în vedere configuraţia terenului, exact pe unde vor trece străzile precum şi unde vor fi doar parcuri, dar şi unde vor fi clădiri de locuinţe, cât de înalte vor putea să fie aceste clădiri. De asemenea, se are în vedere construirea unui centru de cartier.”
Autorităţile locale spun că vor organiza un concurs internaţional la care se vor putea înscrie arhitecți din întreaga Europă, care vor dori să construiască în Colonia Sopor.",https://www.notabn.ro/un-nou-si-mare-proiect-imobiliar-la-cluj-napoca/,2020-03-06,About The Author
1292,1292,notabn.ro,Traian Băsescu: Ponta și Tăriceanu n-au câștigat o primărie de comună,"AL DOILEA GUVERN
Robert Turcescu lansează ipoteza cum că, la al doilea guvern, Iohannis ar putea să mă desemneze pe mine Premier. Pentru că nu agreez ca, pe seama mea, să fie spuse în spaţiul public doar jumătăţi de adevăr, doresc să aduc următoarele clarificări destinate purtătorilor de voturi la traistă care îşi poartă cu morgă şi importanţă ifosele de politicieni care nu au câştigat la viaţa lor nici măcar o primărie de comună, domnilor Călin Popescu Tăriceanu, Kelemen Hunor şi Victor Ponta:
1. Noaptea trecută, am avut o discuţie îndelungată cu Preşedintele Iohannis;
2. Subiectul discutat a fost dacă accept nominalizarea pentru funcţia de Prim-ministru în cazul în care Ludovic Orban nu va trece prin Parlament;
3. Am acceptat propunerea ;
4. Am convenit că voi forma un Guvern de uniune națională din care nu va face parte niciun politician care a făcut parte din guvernele Ponta, Grindeanu, Cioloș, Dăncilă. Valabil şi pentru secretarii de stat, nu numai pentru miniştri;
5. Am convenit că minoritățile vor avea în România toate drepturile date și garantate de legislația unei mari democraţii care este Franței . Asta pentru ca Hunor să nu mai reproşeze că minoritatea maghiară nu are drepturi ;
6. Am convenit ca, prin lege, să introducem respectul obligatoriu. Ca urmare, politicienii care în viața lor nu au câștigat nici măcar o funcție de primar de comună să le spună NENE acelora care au câștigat un mandat de primar, indiferent de vârstă. Apelativul NENE va fi obligatoriu și atunci când politicienii care au câștigat funcții de primar sunt atacați de politicienii fără norocul de a fi fost primari;
7. Am convenit că se vor emite doar două ordonanțe de urgență, una pentru alegerea primarilor din trei tururi și alta pentru Parlament cu 600 parlamentari, ca să putem da parlamentari la tot poporul ;
8. Am convenit că se va aplica, fără nicio derogare, legea pensiilor și legea salarizării pentru ca poporul să-l poată acuza pe Băsescu că şi-a mărit pensia ;
9. Am stabilit că se vor introduce pensii speciale pentru domnii Hunor, Tăriceanu şi Ponta, care au dărâmat cabinetul Dăncilă şi care, pe deplin responsabili pentru găştile politice din spatele lor,recurg la şantajarea lui Orban prin anunţarea refuzului sau condiţionării excesive a votului pentru noul guvern. Cuantumul pensiilor va fi de 10 lei, sumă impozabilă, dar care urmează să fie indexată cu rata inflaţiei la nivel anual. Liderii politici care consideră fezabilă soluţia alegerilor anticipate vor primi un bonus echivalent cu încă o pensie pentru a-şi trata stările de inconştienţă .
10. Am convenit că premierul care a cedat guvernului maghiar Fundația Gojdu ce aparținea de drept Statului Român să fie tratat cu tot respectul legislaţiei penale pentru a putea fi apoi acoperit prin decizii ale Senatului ;
11. Am stabilit ca politicienii a căror urmărire penală a fost blocată de Parlament să fie promovaţi cu prioritate în poziţii de conducere a Senatului sau Camerei Deputaţilor pentru a avea de unde să fie daţi afară ;
12. Am agreat să fie aplicate principiile enunţate în campania „Fără penali în funcţii publice” şi să li se aplice şi celor suspectaţi că au deturnat fonduri europene, aceştia nemaiputând candida pentru demnităţi în statul român până la lămurirea situaţiei lor juridice;
13. Am convenit că din guvernul de uniune națională vor face parte în mod obligatoriu următorii politicieni din PMP pentru că au şcoala făcută la zi şi s-au consacrat în meseria lor, nefiind muritori de foame dacă nu le dă partidul funcţii politice :
– Theodor Paleologu
– Mihail Neamțu
– Ioana Constantin
– Marius Pașcan
– Robert Turcescu
– Simona Vlădica
– Eugen Tomac – Prim Vice Prim Ministru.
14. Am stabilit că guvernul de uniune națională va fi comasat și va avea șapte ministere plus PM. Cele zero posturi de miniştri rămase neocupate de politicienii PMP, rămân disponibile pentru a fi negociate de domnii Tăriceanu, Hunor şi Ponta spre a fi ocupate de specimene tip „Andruşcă” sau „pamblică” a căror prezenţă în guvern au susţinut-o.
15. Am convenit ca, în cazul în care partidele parlamentare nu vor fi de acord cu un guvern cu șapte ministere, să se formeze un guvern cu 18 ministere în așa fel încât toți cei 18 parlamentari ai PMP să fie numiți miniștri în cabinetul meu pentru că mai deştepţi ca unii din ei „nu se mai există”.
În concluzie, voi, Tăriceanu, Ponta și Hunor, politicieni fără norocul de a fi fost vrednici să câştigaţi măcar o primărie mică, spuneți-i lui Iohannis NENE și treceți să reparați ce ați stricat. Puneți înapoi Guvernul României pentru că voi l-ați dat jos, chiar dacă ați dat jos Dăncilă și puneți înapoi Orban. România trebuie să aibă guvern !
Votaţi de bună voie Orban dacă vreţi să nu votaţi de nevoie Băsescu! Ha, ha, ha !!!
Şi m-am trezit din vis cu gândul că v-am spus câte ceva din ce trebuie spus .",https://www.notabn.ro/traian-basescu-ponta-si-tariceanu-n-au-castigat-o-primarie-de-comuna/,2020-03-06,About The Author
1293,1293,notabn.ro,Ce simbolizează duminica de astăzi?,"Autor: Alin Seserman
Duminica de astăzi este legată de ceea ce creștinătea numește înfricoșătoarea judecată. Ziua când vom sta cu toţii în faţa lui Dumnezeu. Va fi ziua a opta, ultima zi a „devenirii şi prima zi a veşniciei”.
Pilda de astăzi și Biblia ne vorbeşte despre clipa când vom vedea că tot sensul vieţii noastre a fost, în esență, dragostea față de aproape.
Îndemnul de astăzi este legat de importanța a ceea ce facem față de aproapele nostru. Sunt oameni care se roagă, care merg cu regularitate la biserică și care țin și respectă rânduielile bisericești. E un lucru bun. Totodată, ziua de astăzi ne amintește că faptele noastre rămân ca reper în viața noastră de pe pământ. Ceea ce facem pentru oameni rămâne pentru totdeauna. Dacă facem bine, bine vom fi primiți.
Domnul însuşi ne-a învăţat că în ziua aceea ne va spune că acei oameni care nu au trăit după Evanghelie, care nu au fost ucenicii Lui în sensul deplin al cuvântului, pe aceia nu-i va recunoaşte ca fiind ai Săi. Unii dintre noi vom spune: „Nu ne-am rugat noi, oare, în bisericile Tale? Nu am făcut noi chiar şi minuni în numele Tău?”
La ce putem spera? Pilda de astăzi poate fi surprinsă într-o singură idee: „Dacă aţi fost umani, aparţineţi împărăţiei”. Hristos nu pune problema credinţei, El ne întreabă dacă s-a găsit în inimile noastre loc pentru iubire, dacă am putut vedea şi răspunde la suferinţa din jur. Indiferent că acești oameni sunt din aceeași religie, etnie, dacă sunt bogați sau săraci.
Dacă am făcut-o, suntem de-ai Lui. „… Aţi hrănit pe cel flămând, l-aţi adăpostit pe cel făra de adăpost, l-aţi cercetat pe bolnav, nu v-a fost ruşine sa-l recunoaşteţi drept frate pe cel întemniţat – toţi oamenii vor spune: Când te-am văzut aşa în ei? Şi Hristos Ie va răspunde: Ceea ce aţi făcut unuia dintre aceştia, fraţi ai Mei, prea mici, Mie mi-aţi făcut” (cf. Matei 25,40).
”Pocăiţi-vă! Dacă nu vă veţi pocăi, veţi pieri cu toţii”. Iată, Dumnezeu a rânduit o zi în care va scoate la lumină cele ascunse întru întuneric, va descoperi sfaturile inimilor omeneşti şi va răsplăti fiecăruia după faptele lui. Vor intra întru bucuria Domnului numai drepţii şi numai cei ce s-au supus nefericirii de a cădea în păcate, dar apoi au adus pocăinţă nefăţarnică şi şi-au îndreptat viaţa.
Ne aflăm în perioada de pregătire pentru marea sărbătoare a Învierii. Nu întâmplător ea începe cu Săptămâna Vameșului, în care învăţăm smeritul strigăt: „Doamne, milostiv fii mie, păcătosului!”.
Izgonirea lui Adam din Rai, care încheie săptămâna, este aşezată la începutul Postului Mare (la ortodocși) pentru a arăta care sunt urmările neascultării şi ale însoţirii cu patimile.
La ortodocși, Săptămâna Albă, cum i se mai spune, nu face parte din post. Postul Sfintelor Paști durează 6 săptămâni la care se adaugă Săptămâna Patimilor.
Postul nu reprezintă doar oprirea de la mâncarea de dulce, dar și înfrânarea de a face sau a ne gândi să facem păcate.
Duminica Lăsa­tului sec de carne deschide săp­tămâna pregătitoare pentru începutul Postului Mare, în care este dezlegare să se mă­nânce brânză, lapte (cu toate derivatele lui), ouă şi peşte.
Între duminica aceasta şi Duminica Izgonirii lui Adam din rai este condensată întreaga istorie a mântuirii neamului omenesc, pentru ca, după aceea, pe parcursul Postului Mare, timpul acesta al istoriei să fie cumva răstignit spre a fi îndumnezeit. Această duminică ne ajută să gândim că toţi vom muri şi vom ajunge la un moment dat să fim judecaţi de Dumnezeu şi avem şansa în timpul Postului Mare, prin pocăinţă, să dobândim un răspuns bun la această jude­cată şi, mai presus de toate, viaţa veşnică, raiul sălăşluirii cu sfinţii în Împărăţia lui Dumnezeu pro­misă nouă, oamenilor, de la întemeierea lumii.
Avem această șansă în fiecare an.
În această dumi­nică aflăm, din Evan­ghelie, cât de im­portantă este iubirea milostivă arătată oamenilor aflaţi în nevoi, întrucât fără iubire milostivă nimeni nu se poate mântui.",https://www.notabn.ro/ce-simbolizeaza-duminica-de-astazi/,2020-03-06,About The Author
1294,1294,notabn.ro,Atenție! Cresc amenzile pentru apelarea falsă a numărului de urgență,"Marți, 27 august 2019, în debutul ședinței de Guvern, premierul Viorica Dăncilă a anunțat că va fi adoptat un pachet legislativ cu privire la creșterea amenzilor în cazul apelurilor false la numărul de urgență, 112. Aceste amenzi vor fi majorate cu până de 5 ori față de cele prevăzute în prezent, astfel încât ajung la 5000 lei pentru apelarea falsă de mai multe ori a numărului 112.
,,Aprobăm astăzi un pachet legislativ (…) Creăm cadrul legal pentru implementarea rapidă a sistemului AML (Advanced Mobile Localisation/ Localizare Mobilă Avansată) a celor care apelează Serviciul unic 112. Tot pentru o mai bună localizare, este necesară identificarea apelantului prin asocierea numărului de telefon cu datele celui care apelează. Astfel de atitudini generează costuri inutile şi pun în pericol vieţile celor care chiar au nevoie. Vom majora cuantumul amenzilor care apelează fals echipajele de intervenţie de 5 ori, de la 1.000 de lei, la 5.000 de lei”, a declarat Viorica Dăncilă, potrivit Mediafax.",https://www.notabn.ro/atentie-cresc-amenzile-pentru-apelarea-falsa-a-numarului-de-urgenta/,2020-03-06,About The Author
1295,1295,notabn.ro,"MAE pune la dispoziția cetățenilor români "" Ghidul de călătorie pentru Sărbătorile de iarnă 2017 ""","Pentru a veni în sprijinul cetăţenilor români care se deplasează în străinătate în perioada Sărbătorilor de iarnă, Ministerul Afacerilor Externe pune la dispoziţia acestora « Ghidul de călătorie pentru Sărbătorile de iarnă 2017 ». Materialul conține recomandări utile în cazul călătoriilor în afara graniţelor României, precum și un set de informații de interes pentru cele mai frecventate destinații turistice din această perioadă, respectiv Austria, Bulgaria, Elveţia, Franţa, Germania, Italia, Ungaria.
Cetățenii români pot evita eventuale situaţii neplăcute ce pot apărea pe perioada vacanţei sau a concediului lor în străinătate consultând « Ghidul de călătorie pentru Sărbătorile de iarnă 2017 » postat pe pagina web a MAE, la rubrica: ,,Sfaturi de călătorie”, secţiunea: „Ghiduri de călătorie” (www.mae.ro), precum şi pe pagina de Facebook a Departamentului Consular.
Ministerul Afacerilor Externe reamintește cu acest prilej că cetăţenii români care călătoresc în străinătate au la dispoziţie aplicaţia: „Călătoreşte în siguranţă” (disponibilă gratuit în „App Store” şi „Google Play”), care oferă informaţii, sfaturi de călătorie şi posibilitatea de alertare în cazul în care apar situaţii speciale în țara în care aceştia se află.
Accesând link-ul de mai jos puteți viziona spotul video de prezentare a Ghidului :
https://youtu.be/cwkMubpprJ0",https://www.notabn.ro/mae-pune-la-dispozitia-cetatenilor-romani-ghidul-de-calatorie-pentru-sarbatorile-de-iarna-2017/,2020-03-06,About The Author
1296,1296,notabn.ro,"Veteran de război, fost aviator, aniversat la 103 ani: ,,Aș vrea să mai zbor oleacă”","Florea Costachi, maistru militar de aviație în cel de-al Doilea Război Mondial, în prezent sublocotenent în rezervă, care trăiește în comuna Dolhasca din județul Suceava, a fost sărbătorit recent la împlinirea a 103 ani. La eveniment au participat, alături de familia sărbătoritului, aviatorii de la Baza 95 Aeriană Bacău, alături de oficialități locale și județene.
Cu această ocazie, Florea Costachi a fost decorat cu Emblema de Onoare a Statului Major al Apărării, ce se adaugă Emblemei de Onoare din partea Forţelor Aeriene, pe care a primit-o în anul 2017 și Ordinului Virtutea Aeronautică în grad de Cavaler, primit anul trecut de la Preşedintele Klaus Iohannis.
Potrivit Mediafax, veteranul de război se simte foarte bine în preajma aviatorilor și declară că ar vrea să mai zboare și el: „Mă simt foarte bine, mai ales când vin aviatorii, îs simpatici, dar îs tare şi eu, că am fost şi eu vreo şapte anişori, am fost militar, cei trei ani pe care trebuia să îi fac eu şi patru am fost în război, din ’41 şi până în ’45. Aş vrea să văđ şi eu cum e un avion de astăzi, înăuntru, să zbor oleacă şi eu, dacă s-ar putea, bineînţeles!”, a spus Florea Costachi, potrivit sursei citate.
Veteranul de război a făcut stagiul militar între 1938 şi 1945 în cadru Flotilei 1 Aviaţie din Iaşi, iar în timpul celui de-al Doilea Război Mondial a fost concentrat în calitate de mecanic de avioane în cadrul Flotilei 2 Bombardament din Corpul Aerian Român. A fost luat prizonier, pentru scurt timp, de către sovietici, în august 1944 şi a adus avioanele româneşti până la Budapesta. După război s-a întors acasă, refuzând să povestească vreodată prin ce a trecut.",https://www.notabn.ro/veteran-de-razboi-fost-aviator-aniversat-la-103-ani-as-vrea-sa-mai-zbor-oleaca/,2020-03-06,About The Author
1297,1297,notabn.ro,"Primarul Iașiului a semnat pentru campania ,,Fără Penali""","Mihai Chirica, primarul Iaşiului, a oferit luni, în exclusivitate pentru PSnews.ro, un punct de vedere privind decizia edilului PSD din Pucioasa de a semna inițiativa USR ,,Fără penali în funcții publice”.
Intrebat ce părere are despre faptul că edilul social-democrat, Constantin Ana, a susținut printr-o semnătură inițiativa altui partid, Chirica ne-a dezvăluit că şi el se află printre semnatarii deciziei întrucât a considerat că nu poti să nu fi de acord cu un truism.
,,Este o inițiativă căreia i-am oferit una dintre primele 10 semnături din orasul Iași. Știti cum e? Inițiativa USR este ca și cum am semna ,,Este bine să fie bine”. Este o chestiune absolut firească. În orice stat din lumea asta s-ar mai pune întrebarea : Este bine să fie penali în funcții publice? Inițiativa USR nu aduce un element de noutate și sustinând că, de exemplu, este tot timpul bine să spui adevărul, nu aduce o problemă în plan politic, semnând –o. La invitația dnei. Cosette Chichirău am fost printre primii ieșeni care au semnat. Adevărul nu îl deține numai PSD-ul sau PNL-ul sau partidele vechi.” , a declarat Chirica pentru PSnews.ro",https://www.notabn.ro/primarul-iasiului-a-semnat-pentru-campania-fara-penali/,2020-03-06,About The Author
1298,1298,notabn.ro,USR: Raportul MCV confirmă că PSD și ALDE au produs o contra-reformă în justiție,"Printr-un comunicat de presă, Uniunea Salvați România consideră că noul raport MCV cu privire la progresele României în domeniul reformei judiciare și combaterii corupției, care a fost publicat astăzi de Comisia Europeană, este confirmarea oficială că actuala coaliție PSD-ALDE a produs în acest prim an de guvernare o contra-reformă în justiție.
În noul raport, Comisia constată că, în cursul anului 2017 avântul reformei în domeniul justiției s-a pierdut în ansamblu, ceea ce a încetinit punerea în aplicare a recomandărilor MCV și, mai grav, a generat riscul revenirii unor probleme care fuseseră considerate rezolvate în raportul din ianuarie 2017. Comisia remarcă faptul că, de la raportul din ianuarie, ,,au existat o serie de cazuri care au dat naștere unor preocupări” cu privire la transparența și predictibilitatea procesului legislativ, indiferent dacă acesta este inițiat de Guvern sau de Parlament. În concluzie, raportul MCV arată că provocările la adresa independenței sistemului judiciar din România reprezintă ,,un motiv persistent de îngrijorare” pentru partenerii internaționali, se arată în comunicat.
,,În momentul în care Comisia Europeană folosește termeni precum ,,îngrijorare” și ,,preocupare” înseamnă că lucrurile merg prost, că s-au făcut pași înapoi și nu e în regulă. Aceștia sunt termenii diplomatici pentru probleme. În momentul actual, perspectiva ca în 2019 să scăpăm de MCV este minimă, mai ales că actuala coaliție PSD-ALDE nu va renunța la preocuparea principală: spălarea penalilor din funcții publice prin legile justiției”, a declarat Dan Barna, președintele USR.
În raportul precedent, din luna ianuarie, România obținuse în sfârșit, pe baza progreselor înregistrate anterior, o ,,foaie de parcurs” clară, constând din 12 recomandări punctuale. Tot ce avea de făcut coaliția de guvernare PSD — ALDE era să lucreze serios și cu bună-credință pentru a îndeplini aceste ultime recomandări și a demonstra că, în România, progresele înregistrate în domeniul justiției și luptei anticorupție sunt durabile și ireversibile. În schimb, coaliția PSD — ALDE s-a străduit din răsputeri să anuleze aceste progrese, prin aproape fiecare acțiune guvernamentală și legislativă.
,,Prin acest ultim raport MCV, Comisia Europeană pune în fața guvernanților, fără menajamente, o oglindă a atacului lor permanent împotriva justiției. Puținele progrese înregistrate se datorează activității unor instituții pe care PSD și ALDE nu au apucat încă să le distrugă. Coaliția PSD — ALDE aduce prejudicii enorme României și statutului ei de stat membru al Uniunii Europene”, a declarat Vlad Alexandrescu, vicepreședinte USR.
Uniunea Salvați România susține Mecanismul de Cooperare și Verificare în Justiție până la îndeplinirea riguroasă a tuturor recomandărilor europene privind independența și stabilitatea instituțiilor statului de drept din România, mai precizează reprezentanții USR.",https://www.notabn.ro/usr-raportul-mcv-confirma-ca-psd-si-alde-au-produs-o-contra-reforma-justitie/,2020-03-06,About The Author
1299,1299,notabn.ro,Liviu Dragnea și Viktor Orban n-au nimic în comun.,"A pune semnul egalității între Dragnea și Viktor Orban e o mare eroare. Sunt mulți care ne spun că susțin dreapta românească, opoziția și în același timp pun semn de egalitate între Dragnea și Viktor Orban. Ei critică ,,iliberalismul” din Polonia și Ungaria. În anii `90, în timp ce Kaczyński și Orban se luptau cu comuniștii și încercau să aducă democrație în țările lor, acești politicieni și analiști votau cu Iliescu și Năstase. Indirect susțin PSD și pe Dragnea. Cu sau fără voie. De ce? Fiindcă temele și valorile alese de Orban au mare trecere la electoratul din România. Asta în primul rând.
Acest articol nu este pro Orban.
De reținuț că 70% dintre maghiari au votat ieri la alegeri. Cu o astfel de prezență, după două cicluri electorale, PSD dispare.
Viktor Orban și-a început cariera în 1988, la 25 de ani, când a înființat FIDESZ. Un partid creștin-liberal, care a susținut economia de piață, libertatea cetățenilor, pluralismul politic. Sigur că tot el a interzis persoanelor de peste 35 de ani să se înscrie în partidul nou format și asta tocmai pentru a se asigura că foștii comuniști și securiști nu vor parazita partidul. A fost partidul tinerilor din Budapesta care se întâlneau în anii 90 la statuia mileniului, în bermude și teniși, cerând drepturi. A fost partidul care a luptat în acei ani `90 împotriva fostului regim comunist, iar în guvernarea 1998-2002 a reușit mari reforme. FIDESZ a luat atunci măsuri de reforme radicale în administrația statului, în special cu economia și privatizarea, după modelul german. La finalul guvernării obține 41% scor electoral, însă pierde alegerile la un procent diferență.
În ultimii opt ani, de când țara este condusă de Orban, singura retorică e în jurul tiraniei lui. Însă băncile despre care se spune că au fost ostracizate de el n-au plecat din Ungaria, iar Ungaria înregistrează anual creștere economică de 4%. În Ungaria s-au făcut și ceva autostrăzi în guvernele Orban. Liderii UE par mereu afectați, dar nu vedem ceva concret împotriva liderului maghiar.
Din 2010, discursul lui Orban este în jurul valorilor creștine, iar patriotismul a devenit valoarea și tema de bază a noii orientări conservoare. A fost o schimbare de strategie esențială și de succes până la urmă.
Sigur că Orban a obținut o mare parte din voturi în urma discursului împotriva imigranților. Bun și care e problema? Sigur că un om ca Orban, tată a cinci copii, aflat la prima căsătorie, nici nu poate gândi altfel (nu e cazul lui Dragnea sau a cuplului Dragnea-Tăriceanu).
Ca o paranteză, s-a reușit ca orice discurs sau părere contrară politicii privind susținerea imigrației să fie taxată la maxim, iar autorului să i se pună etichetă. Toți îi văd pe creștini niște dușmani, dar tot lor le place și vor să trăiască în această lume, construită de acești creștini, nu în alta. Toți sunt împotriva a tot ce propun creștinii, dar îi cheamă și pe ceilalți să trăiască aici. Nu-i bună Europa creștină, dar haideți cu toții aici. E un asalt fără precedent în acest sens.
Până la urmă rezultatul alegerilor din Ungaria e în tandem cu ce se întâmplă într-o mare parte a lumii. Și aici nu vorbim de Rusia. Vorbim de o parte a lumii civilizate. Asta se întâmplă în SUA, Austria, Israel, Polonia, Cehia și urmează în multe alte țări din lumea occidentală.
Dacă nu înțelegi ce se întâmplă în zilele noastre atunci repeți niște clișee și platitudini, gen : „e politica evului mediu”. Bun și în Ungaria cine e dreapta politică? Cine era bine să câștige? Socialismul? Jobbik?
Dacă astăzi susții familia și creștinismul ești din evul mediu după părerile unor mediocri politici. Dar ce ar trebui să suținem? Dar Konrad Adenauer, Robert Schuman, Alcide de Gasperi ce au susținut?
Foarte mulți care se autointitulează de dreapta îl propulsează astăzi pe Dragnea prin tot ceea ce fac și ce spun. Vor să fie în ton cu un așa-zis modernism și repetă niște discursuri ale unor europarlamentari expirați complet, pe care îi interesează doar propria supraviețuire. Niște europarlamentari, gen Dăncilă și alți agramați ca ea (nu vă imaginați că restul sunt mult peste europarlamentarii români), iar pentru asta sunt dispuși să sacrifice totul.
Dragnea face totul din interes electoral. El nu crede ce zice. Nu e nici creștin, nici familist, nici liberal.
România are cel mai mare procent de creștini din lume după Vatican, unde procentul e de 100%. La noi e undeva în jurul lui 99%. Nu poți fi creștin dacă nu susții familia și creștinismul. Peste un an suntem în campania pentru alegerile europarlamentare. Mai sunt 400 de zile. A lăsa PSD-ul să vorbească în numele credinței creștine, a-i tolera acest discurs mincinos, este cea mai mare eroare politică de după `90. Societatea românească este una profund conservatoare și aici nu vorbim de oamenii de la sate. Vorbim de întreaga societate, iar PSD n-are nimic în comun cu aceste valori. Ei mint și fură. Atât.",https://www.notabn.ro/liviu-dragnea-si-viktor-orban-n-au-nimic-in-comun/,2020-03-06,About The Author
1300,1300,notabn.ro,"VIDEO. Povestea celor ,,doi țărani”, un francez și un român, care și-au arat câmpul cu un mesaj pentru PSD","Protestul inedit în județul Cluj împotriva PSD realizat de cei doi s-a viralizat pe rețelele de socializare.
Mesajul de mari dimensiuni a fost scris pe un deal din satul Sâmboleni, comuna Cămărașu, unde primarul este chiar membru PSD.
Realizarea mesajului anti-PSD a durat câteva ore, iar autorii au folosit un tractor, 30 de litri de motorină, un atelaj care ridică pământul și un sistem GPS, a relatat Sorin Bobiș, unul dintre cei care care s-a ocupat de toată treaba.
VIDEO NCN TV Cluj. FOTO: pagină Facebook Sorin Bobiș",https://www.notabn.ro/video-povestea-celor-doi-tarani-un-francez-si-un-roman-care-si-au-arat-campul-cu-un-mesaj-pentru-psd/,2020-03-06,About The Author
1301,1301,notabn.ro,"Vlad Voiculescu: ""Ura domnului Tăriceanu vine din nou din neînțelegere și din misecuvenism""","„Citesc că domnul Călin Popescu Tăriceanu s-a exprimat, vorbind despre cei care am protestat de-a lungul ultimilor doi ani în felul următor: „În loc să pună mâna pe o carte, ei se uită pe Facebook și-și imaginează că știu totul”, scrie unul dintre liderii Mișcării România Împreună, Vlad Voiculescu.
Acesta a făcut câteva comentarii la adresa președintelui ALDE, Călin Popescu Tăriceanu, care le-a recomandat tinerilor să nu se mai informeze de pe rețele de socializare, ci din cărți.
„Nu mă voi lega de faptul că domnul Tăriceanu susține un guvern ai cărui miniștri, cu câteva excepții, abia au luat bacalaureatul și au pus mâna pe diplomă mai degrabă decât pe carte, și asta după 35 de ani – vorba aceea: orice om îi este teamă de acord între subiect și predicat. Încerc totuși să înțeleg.
Încerc să înțeleg ce l-a făcut pe domnul Tăriceanu să scoată pe gură aceste cuvinte. Pentru că deși domnul Tăriceanu mai are câteodată probleme cu gramatica limbii strămoșești, nu îl bănuiesc totuși de lipsa inteligenței. Iar ceea ce a spus este nu doar deosebit de agresiv, dar este și lipsit de inteligență și revelator al unei #perplexități și #uri înfiorătoare.
Oamenii din piață nu s-au îmbogățit din politică, oamenii din piață nu au făcut carieră depinzând de oameni ca domnul Tăriceanu și de aceea oamenii din piață nu pot fi “trimiși” sau “aduși”. Probabil cel mai șocant pentru domnul Tăriceanu este oamenii din piață nu vor nimic altceva pentru ei și pentru ai lor decât ceea ce vor pentru toată țara. De aici perplexitatea domnului Tăriceanu, pentru că deși sunt foarte diferiți între ei, sunt cu totul altfel decât dânsul și altfel decât mai tot ce a întâlnit domnul Tăriceanu în preajma dumisale de mulți ani încoace.
Ura domnului Tăriceanu vine din nou din neînțelegere și din misecuvenism.
Neînțelegere pentru că domnul Tăriceanu a fost obișnuit să facă lucrurile în spatele ușilor închise. Așa a ajuns premier, așa a guvernat atât timp alături de PSD, așa s-a îmbogățit, pe scurt… i-a mers.
Ei bine, acum nu se mai pot ascunde în spatele ușilor instituțiilor pentru că un număr însemnat de români îi spun dumnealui și colegilor dânsului #văvedem.
Cam același număr însemnat de români nu se mai lasă călcați în picioare de dânsul ba chiar îi cer socoteală dânsului și prietenilor dânsului aducându-le aminte că votul ii dă dreptul unui politician să servească, nu să fie servit.
Culmea, parcă special întru stupoarea și enervarea dânsului, același număr însemnat de români fac asta în mod civilizat dar articulat și cât se poate de ferm, de doi ani încoace, deși vorba ceea, “băieții mari” se cam înțeleseseră între ei.
Toate acestea stârnesc în Călin Popescu Tăriceanu, în Liviu Dragnea, în Olguța Vasilescu, în Gabriela Firea și în toți cei ca ei o #agresivitate aproape animalică ce iese la iveală câteodată în fapte (10 august), mai mereu însă în mimică și în cuvinte.
Unde se înșeală domnul Tăriceanu este aici: vorbește despre protestatari ca despre “un număr restrâns de cetățeni în raport cu populația României”.
Ani la rând s-au bazat că nu ne vom găsi, că nu ne vom uni, că nu ne vom organiza și de aici și-au tras puterea, de aici le vine tupeul.
Cât le va mai merge… depinde doar de noi!”, a scris Vlad Voiculescu pe pagina sa de socializare.",https://www.notabn.ro/vlad-voiculescu-ura-domnului-tariceanu-vine-din-nou-din-neintelegere-si-din-misecuvenism/,2020-03-06,About The Author
1302,1302,notabn.ro,"""Poveste de Crăciun"" la Gala “Moș Nicolae pentru copii cu dizabilități a Fundației Inocenți","Doar câteva zile ne mai despart de a XIII-a ediție a Galei “Moș Nicolae pentru copii cu dizabilități”. Pregătirile sunt în toi, deopotrivă și emoțiile… emoțiile pentru seara magică pe care o trăim împreună de 13 ani. E seara în care Moș Nicolae strânge laolaltă oameni de bine, prieteni dragi ai organizației, dornici să contribuie la construirea unui viitor mai bun pentru copiii cu nevoi speciale.
Bucuria și nerăbdarea cu care așteptăm cu toții acest eveniment sunt datorate și micilor noștri beneficiari care au pregătit un adevărat spectacol pentru invitații noștri. Cinci copii speciali vor fi protagoniștii unui moment artistic intitulat “Poveste de Crăciun”. Pe ei îi vom aplauda împreună la scenă deschisă. Ei sunt mesagerii zecilor de copii cu nevoi speciale pe care Fundația Inocenți Bistrița îi susține anual prin programele “Intervenție Timpurie” și “Eu și Familia mea”.
Zeci de premii și surprize pentru invitații Galei
Numărul 13 este cu adevărat norocos. De unde știm acest lucru? Seara Galei cu numărul 13 se anunță a fi una plină de cadouri, premii și momente surprinzătoare pentru invitații noștri. În cadrul tombolei Galei sau Christmas Bingo, participanții pot intra în posesia a numeroase vouchere care facilitează accesul gratuit la spații de joacă și divertisment, ședințe de fizioterapie, servicii de make-up și coafat, ornamente și produse confecționate manual, dar nu numai. De asemenea, atmosfera va fi întreținută și de Magic Puppet care va prezenta un număr de magie și ventrilocie cu magicianul Florin Suciu, semifinalist la Romanii au talent.
Vă reamintim că a XIII-a ediție a Galei “Moș Nicolae pentru copii cu dizabilități” va avea loc în data de 4 decembrie 2019, la Restaurantul Metropolis din Bistrița, începând cu ora 18:30.
Peste 70 de copii cu nevoi speciale, susținuți de către Fundația Inocenți Bistrița
În acest moment, Fundația Inocenți Bistrița susține peste 70 de copii cu nevoi speciale prin două programe principale: “Intervenție Timpurie”, “Eu și Familia Mea”. O echipă multidisciplinară asigură zilnic asistenţă fizică şi psihică, logopedie, activităţi educaţionale pentru copii, precum şi consiliere specializată pentru părinţi. Pentru ca aceste activități să se desfășoare în cele mai bune condiții, avem nevoie în mod constant de susținerea dumneavoastră. Acum aveți șansa să deveniți eroii copiilor cu nevoi speciale. Prin participarea dumneavoastră la Gala “Moș Nicolae pentru copii cu dizabilități”, scrieți alături de noi o pagină importantă din povestea copiilor speciali.
* Urmăriți evenimentul creat pe Facebook pentru a fi la curent cu activitățile și momentele speciale ale serii: https://www.facebook.com/events/532693970848547/",https://www.notabn.ro/poveste-de-craciun-la-gala-mos-nicolae-pentru-copii-cu-dizabilitati-a-fundatiei-inocenti/,2020-03-06,About The Author
1303,1303,notabn.ro,Despre bugetul municipiului Bistrița,"Am văzut un interviu în care Ovidiu Creţu a spus că dacă ar fi avut 11 consilieri nu ştiu ce ar fi făcut. Lucruri mari, oricum. Dacă era una din multele şi obişnuitele declaraţii-degeaba ale unor politicieni de după Revelion şi Bobotează, o lăsam aşa. Dar primarul n-a glumit.
Primăria Bistriţa a reuşit şi anul acesta neperformanţa să rămână cu 4,5 milioane de euro în buget. În 2013 a rămas cu 4 milioane de euro necheltuiţi. S-a mai întâmplat şi în 2010 cu o sumă şi mai mare. Ai spune că toate sunt rezolvate în oraşul nostru şi acum ne vin ideile mai greu, iar pentru a nu face vreo greşeală, stăm cu banii în Trezorerie. Nu e aşa din nefericire. Nu ne ajung banii la câte probleme sunt.
L-am avertizat încă din luna iunie pe primarul Ovidiu Creţu că îşi dispersează energia în ţinte false şi lucrurile importante rămân pe dinafară. Fie că vorbim de tramvai sau Wonderland. I-am amintit în septembrie, în octombrie şi astăzi constatăm această realitate. I-am spus că o bună parte din criză a fost generată şi de această impotenţă administrativă. Aici nu vorbim de banii de salarii sau încălzire, aici e vorba de faptul că aceste milioane de euro merg sau nu, la firmele locale, care se întăresc sau supravieţuiesc. Aceste intreprinderi ne dau o bună parte din bani înapoi, bani cu care facem alte lucruri. Vorbim de banii pentru investiţii, pentru obiective, nu discutăm de folclor, Valentine`s Day sau desene pe asfalt. Astea se fac an de an. Fiecare leuţ este cheltuit.
E o gravă problemă de management, de pregătire a activităţii interne, a programului de achiziţii. Probabil mulţi se aşteptau ca primarul-inginer să fie mai riguros, dar realitatea e alta. Să ai în mână atâţia bani şi să îi ai degeaba, e o mare problemă. Nu îmi imaginez ce s-ar fi întâmplat dacă ar fi avut 11 consilieri PSD, dar ştiu că ar fi fost o calamitate naturală pentru oraş. Şi aşa domnule primar, vedem cum este. Chiar şi atunci când vorbim de fondurile europene. Nu m-aş lăuda că patru-cinci sute de metri de pavaj şi piatră, se montează în trei ani de zile. Chiar mi se pare o mare neperformanţă.
Să vă mai spun ce trebuie să faceţi cu banii? De doi ani v-am propus personal construcția unei noi piețe agroalimentare, am inițiat proiectul pentru amenajarea străzilor Decebal, A. Mureşanu, Năsăudului, Gr. Bălan, cu iluminat arhitectural, cabluri îngropate şi piste de biciclete. Am votat toţi consilierii să facem legatură rutieră Gării-Tărpiului, construcţia podului Berăriei, vrem menajarea malurilor râului Bistriţa, a pădurii Codrişor şi a ştrandului municipal. Realizarea pistelor de biciclete, modernizarea Liceului de Muzică şi a şcolii generale nr. 4, dotarea şcolilor cu echipamente informatice, valorificarea unor puncte termice(din cele 26) cu fonduri propri sau parteneriate. Sunt o mică parte din ce e de făcut. Aştept domnule primar, aşa cum am spus în ultima şedinţă să punem împreună, din nou, aşa cum am făcut şi în 2013, problemele importante. Dar să le şi realizăm. Noi nu suntem parlamentari demagogi şi şmecheri. Am vorbit deschis, am susţinut în aceşti ani, împreună, aceleaşi peste 90% din proiecte ale oraşului. 100% nu se poate că nu suntem la fel. Voi aţi susţinut în toată luna noiembrie că sunteţi la fel, dar nici măcar asta n-a fost prea atractiv pentru alegători.
Articol apărut în 7 februarie 2015. Putea fi scris și astăzi, acesta a fost și motivul publicării în forma aceasta. Doar podul Berăriei a fost realizat. Podul nu e drept, perpendicular pe cele două maluri, dar e realizat. Ce s-a făcut în acești trei ani? Mai nimic. Din nefericire PSD chiar a reușit să adune voturi pentru a avea 11 consilieri. Ce fac ei acolo? Nu și-au publicat rapoarte de activitate. Pe unii nu-i cunoaște absolut nimeni, iar veteranii nu au făcut nimic în multele mandate. Anul trecut Ovidiu Crețu și-a bătut propriul record. A rămas în Trezorerie cu aproape 15 milioane euro.",https://www.notabn.ro/despre-bugetul-municipiului-bistrita/,2020-03-06,About The Author
1304,1304,notabn.ro,Victorie istorică în alegerile prezidenţiale pentru actorul de comedie Volodimir Zelenski,"Actorul de comedie Volodimir Zelenski, nou intrat în politică, a obţinut duminică o victorie zdrobitoare în turul al doilea al alegerilor prezidenţiale din Ucraina în faţa preşedintelui în exerciţiu Petro Poroşenko, reflectând amploarea nemulţumirii alegătorilor faţă de puterea actuală, conform unui sondaj la ieşirea de la urne, citat de AFP şi DPA.
Umoristul de 41 de ani a obţinut 73,2% din sufragii, comparativ cu 25,3% pentru rivalul său de 53 de ani, conform acestui sondaj realizat la ieşirea de la urne de consorţiul ‘Exit Poll National’ care reuneşte trei institute de sondare a opiniei publice.
Zelenski, care a devenit cunoscut ca interpret al unui candidat fictiv într-un show de televiziune extrem de popular, s-a prezentat în campanie ca o alternativă la un sistem politic a cărui imagine a fost afectată de corupţia puternic înrădăcinată în Ucraina.
„Am reuşit împreună. Nu vă voi dezamăgi niciodată”, a spus Zelenski, într-un discurs după anunţarea exit-poll-ului, susţinut în cartierul său general de campanie, unde a ieşit imediat pentru a le mulţumi susţinătorilor.
„Cetăţeni ai ţărilor post-sovietice, uitaţi-vă la noi! Totul este posibil”, a adăugat el.
În acelaşi timp, Petro Poroşenko şi-a recunoscut înfrângerea şi l-a felicitat pe adversarul său, promiţând în acelaşi timp să nu părăsească viaţa politică.",https://www.notabn.ro/victorie-istorica-in-alegerile-prezidentiale-pentru-actorul-de-comedie-volodimir-zelenski/,2020-03-06,About The Author
1305,1305,notabn.ro,Trebuie doar 20 de oameni tari la nivel central ca lucrurile să se schimbe radical,"Autor: Daniel Funeriu
Băbăeți din generația mea… Să vă zic câteva chestii… Da, voi, ăia care ați strigat „Libertate te iubim, ori învingem, ori murim”, ăia care ne uitam la meciuri la sârbi, bulgari sau unguri, la televizoare cu purici, ăia care chefuiam cu Brifcor în apartamente de bloc, ăia pentru care America lui Reagan era visul libertății pure pe care o voiam la noi acasă, ăia care ascultam la ora 17 și la miezul nopții hiturile de la Europa Liberă, ăia care învățam la mate, fizică sau chimie de ne săreau capacele dar chiuleam de la învățământ politic, ăia pentru care pletele și blugii erau o formă de rebeliune: avem o dilemă: mai avem un an să ne luăm țara înapoi dar vă înțeleg oscilarea între apatie și disperare: pentru a învinge hidra hoției și imposturii vă deranjează că trebuie să vă aliniați fie la niște unii obosiți de atâta complicitate cu psd, fie la unii cu care nu vă identificați pentru că, da, ei sunt feisbuchiști mesianici iar voi aveți in sistem sănătos de valori, fie cu unii pe care îi mirosiți corect, de la o poștă, că sunt prelungirea cu ștaif a securității, fie cu unii care par bine intenționați dar fără vlagă, realizări sau știință.
Da, aveți dreptate, simțul vostru e corect, ați mai văzut asta: nimeni, separat sau împreună, din actuala „opoziție” nu reprezintă soluția, da, e o prostie să te mulțumești spunând „asta avem, cu asta defilăm”, da, e corect, și nu e pentru că ați îmbătrânit, că fetițele și băieții ăștia din generația sub 35 cred că dacă ai 1000 de likeuri pe feisbuc meriți luna de pe cer fără să demonstrezi nimic în viață, și sunt convinși că totul se rezolvă cu PR în loc de substanță.
Soluția? Vă spun eu, pentru că am condus un pic treburi în țara asta și cât am fost „pe cal” am făcut zob psd în domeniile mele: trebuie doar 20 de oameni tari la nivel central ca lucrurile să se schimbe radical. Unde sunt ei? În hibernare pentru că s-au săturat să fie la cheremul unor combinatori care nu le ajung, intelectual, nici la gleznă… Așa-mi vine uneori să intru cu ciomagul în țarcul ăsta de hiene…",https://www.notabn.ro/trebuie-doar-20-de-oameni-tari-la-nivel-central-ca-lucrurile-sa-se-schimbe-radical/,2020-03-06,About The Author
1306,1306,notabn.ro,"Cod galben de ninsori în nordul țării în intervalul 08.02.2018, ora 18-09.02.2018 ora 17","În intervalul menționat, în toate zonele de munte va ninge, iar în regiunile nord-estice, nordice şi centrale, treptat vor predomina ninsorile.
Local în Carpaţii Orientali, precum și în nordul Moldovei, Maramureș și în estul Transilvaniei, cantităţile de precipitaţii vor atinge 15…20 l/mp și se va depune strat nou de zăpadă.
Începând cu primele ore ale zilei de vineri (09 februarie), vântul se va intensifica în cea mai mare parte a Moldovei, cu viteze de 45…55 km/h, dar și pe crestele montane, unde temporar vor fi rafale de 65…70 km/h.
Notă: Mai ales pe parcursul zilei de vineri (09 februarie) intensificări temporare ale vântului se vor semnala și în regiunile sudice, sud-estice și centrale, cu viteze în general de 50…55 km/h.",https://www.notabn.ro/cod-galben-de-ninsori-nordul-tarii-intervalul-08-02-2018-ora-18-09-02-2018-ora-17/,2020-03-06,About The Author
1307,1307,notabn.ro,"Klaus Iohannis: ""Acest asalt al PSD asupra justiţiei trebuie să primească un răspuns din partea românilor""","Preşedintele a avut, timp de cinci ore, consultări cu partidele de opoziţie. Au participat PNL, USR, PMP, UDMR şi minorităţile naţionale. El a concluzionat că tema referendumului este acceptată de partidele de opoziţie, fiind convins că este un exerciţiu necesar pentru sănătatea justiţiei.
„Acest asalt al PSD asupra justiţiei trebuie să primească un răspuns din partea românilor. Toţi participanţii de astăzi, au îmbrăţişat ideea unui referendum, toţi sunt de acord că oamenii trebuie încurajaţi să participe la referendum. Aştept un răspuns din partea Parlamentului, în urma scrisorii pe care am trimis-o, aşa cum prevede legea. Toţi îşi doresc, ca şi mine, un referendum. Mai cred că indiferent de opţiunile politice, toţi ne dorim o României cu justiţie dreaptă, scoasă de sub influenţa politicului”, a menţionat preşedintele la finalul întâlnirii, în faţa presei.",https://www.notabn.ro/klaus-iohannis-acest-asalt-al-psd-asupra-justitiei-trebuie-sa-primeasca-un-raspuns-din-partea-romanilor/,2020-03-06,About The Author
1308,1308,notabn.ro,Reacțiile liderilor de opoziție la decizia de condamnare a lui Liviu Dragnea,"Ludovic Orban PNL: Liviu Dragnea trebuie să-și dea demisia din toate funcțiile publice pe care le ocupă
România nu mai poate fi sufocată de un individ și de clanul său dominant al cărui singur scop este să-și scape pielea subordonând instituțiile statului român și interesele tuturor cetățenilor.
Liviu Dragnea trebuie să-și dea demisia din toate funcțiile publice pe care le ocupă. De un an și jumătate gruparea lui Dragnea încearcă să răstoarne ordinea instituțională și constituțională a acestui stat, călcând în picioare valorile democratice și angajamentele strategice ale României.
Condamnarea survine unor fapte ușor de înțeles. Un îmbogățit tipic al tranziție care a folosit funcția de președinte al consiliului județean, și cea de președinte al PSD Teleorman, pentru a plăti din banii publici doi angajați ai partidului într-unul dintre cele mai sărace județe ale României. În cazul în care Liviu Dragnea nu-și dă demisia îi invit pe toți parlamentarii majorității să se delimiteze de acest rău absolut pentru România și să se alăture moțiunii de cenzură inițiată de PNL. Este momentul ca România să se elibereze de acest vechil care încearcă să conducă țara ca pe propria moșie, impunând incultura, incompetența și analfabetismul funcțional drept criterii de promovare în funcții publice.
Dacian Cioloș-RO 100: Domnul Dragnea trebuie să părăsească viața publică. Un politician cu două condamnări în Justiție nu poate să mai stea în fruntea României și să dicteze politica penală a statului.
Pentru binele acestei țări, pentru a rămâne într-o ordine legală și morală, șeful Camerei Deputaților trebuie să renunțe la orice pârghie de putere.
Demisia ar putea fi o șansă și a celor de la putere pentru a renunța la manipulări, agresivitate și polarizarea României doar pentru apărarea cu orice preț a unui vătaf.
România are șansa să revină la normalitate.",https://www.notabn.ro/reactiile-liderilor-de-opozitie-la-decizia-de-condamnare-a-lui-liviu-dragnea/,2020-03-06,About The Author
1309,1309,notabn.ro,"Fotbal, Preliminarii EURO 2020: România câștigă pe final de meci în Feroe","România a rezolvat pe final meciul cu Insulele Feroe, impunându-se cu 3-0 prin reușitele lui Pușcaș, Mitriță și Keșeru.
Tricolorii s-au chinuit mai bine de 70 de minute. Rezultatul ajută să ne păstrăm șansele pentru calificarea la EURO 2020, însă jocul nu ne dă deloc motive de bucurie.",https://www.notabn.ro/fotbal-preliminarii-euro-2020-romania-castiga-pe-final-de-meci-in-feroe/,2020-03-06,About The Author
1310,1310,notabn.ro,Autoritățile de la București tocmai au primit nota doi pentru inaplicarea recomandărilor GRECO,"Autoritățile de la București tocmai au primit nota doi de la GRECO după ce România a implementat o singură recomandare din cele cinci formulate de experții GRECO în raportul ad-hoc de anul trecut.
Ca urmare a publicării raportului GRECO – sub presiune publică, nu pentru că actualul Guvern ar da doi bani pe transparență -, întreaga Românie a putut vedea, încă o dată, ce cred experții europeni despre așa-zisa reformă a sistemului judiciar făcută de PSD și ALDE, care a avut ca scop doar blocarea luptei împotriva corupției și destructurarea sistemului în ansamblu. Negru pe alb, Secția specială, înființată la comanda lui Liviu Dragnea pentru a-i intimida și șantaja pe magistrați, pentru a bloca anchete penale și pentru a-i scăpa pe unii corupți de închisoare prin retragerea apelurilor, este catalogată drept o anomalie a sistemului și se arată că trebuie să fie urgent desființată.",https://www.notabn.ro/autoritatile-de-la-bucuresti-tocmai-au-primit-nota-doi-pentru-inaplicarea-recomandarilor-greco/,2020-03-06,About The Author
1311,1311,notabn.ro,Raluca Someșan. Cugetarea de vineri,"Astăzi Nu.
Astăzi nu.
Astăzi drumul de la inimă la creion
e prea lung.
Astăzi, distanța dintre mine şi ochii ce priveau îndelung,
scrijelitele semne de dor ce nu ajung
la tine, om
S-a risipit.
Astăzi,
doar astăzi
independent de noi,
timpul nu ne mai vrea înapoi.
Astăzi, nu.",https://www.notabn.ro/raluca-somesan-cugetarea-de-vineri-2/,2020-03-06,About The Author
1312,1312,notabn.ro,"Peste 500 de persoane la Țibleș Maraton, eveniment caritabil organizat de Asociația OM","În ajunul Rusaliilor, la poalele Munții Țibleș s-a desfășurat cea de-a doua ediție a evenimentului caritabil ,,Țibleș Maraton”. Organizat de Asociația ,,Om” acest eveniment are ca scop strângerea de fonduri pentru persoanele defavorizate și, în același timp, practicarea alergatului montan.
Peste 500 de persoane au luat startul, sâmbătă, 15 iunie 2019, la această competiție caritabilă, concurând în una din cele cele patru curse: maraton, semimaraton, ștafetă și copii. Tabără de bază, unde s-a dat startul și unde a avut loc finish-ul a fost Cabana Zăpode din satul Bichigiu (județul Bistrița-Năsăud), acolo unde participanții au fost așteptați, dimineața, cu micul dejun de către organizatori. Fiecare a alergat după posibilități, cei mai experimentați alergători, înscriși la cursa de maraton au avut de parcurs aproximativ 41 de km și să atingă Vârful Țibleș ce se înalță semeț la 1839 metri.
La final, indiferent de locul ocupat în clasament, participanții au fost încântați de eveniment, după cum ne-a declarat Vlad Rusu, unul dintre cei care au luat startul la ȚIbleș Maraton: ,,Organizarea a fost excelență, traseul foarte bine marcat, astfel că nu aveai nicio șansă să te pierzi, voluntarii de pe traseu foarte faini, puncte de alimentare și hidratare cu tot ce aveai nevoie, la fel și la linia de sosire unde au fost amenajate inclusiv dușuri. Deși traseul a fost destul de deficil de străbătut, cu multe urcări și coborâri, la care s-a adăugat căldura foarte mare, a fost o experiență deosebită pe care sper să o repet și la anul”.
Fondurile adunate la această ediție vor fi direcționate către proiectul ,,Transilvania Aleargă” prin care copiii talentați, fără posibilități materiale, să fie sprijiniți să parctice sportul.
Sursă foto: Țibleș Maraton – FB",https://www.notabn.ro/peste-500-de-persoane-la-tibles-maraton-eveniment-caritabil-organizat-de-asociatia-om/,2020-03-06,About The Author
1313,1313,notabn.ro,"Meseria de politician. Cât de bogați sunt Dragnea, Tăriceanu și Nicolicea","Presedintele Senatului, Calin Popescu Tariceanu, detine sase apartamente, sase masini de colectie si are deschise mai multe conturi la diverse banci. El are terenuri, case, bani in conturi, dar si datorii din campania din 2014.
Presedintele Camerei Deputatilor, Liviu Dragnea, are proprietati imobiliare in Turnu Magurele, un BMW X5 pe care i l-au donat rudele, dar si bani in conturi, scrie Ziare.com
Deputatul PSD Florin Iordache detine doua aparamente si un autoturism, dar nu are datorii si nu a oferit imprumuturi.
Deputatul PSD Eugen Nicolicea si sotia sa au proprietati imobiliare in Bucuresti, masini si o barca cu motor.
Tariceanu are terenuri, case, bani in conturi, dar si datorii din campania din 2014. El detine doua terenuri in Snagov de peste 4.000 de mp si alte sase apartamente, dintre care doua mostenite de la mama sa. Acesta mai detine sase masini de colectie – un Citroen din 1967, unul din 1968 si unul din 2010 un Fiat din anul 1966, o Lancia din 1970, un Mercedes-Benz din 2007 si o motocicleta Triumph din anul 1996. Bijuteriile si ceasurile sotiei au o valoare de aproximativ 60.000 de euro.
Liderul ALDE are conturi la ING Romania deschise in anul 2003 de 5.496 de lei, 1.933 de euro, 241 de euro si 1.219 dolari. De asemenea, are trei conturi la UniCredit deschise in anul 1998, in care are 46.020 de lei, 153.573 de euro si 1.099 de dolari. La CEC Bank are doua conturi deschise in 2009 cu 627 de lei si 888 de euro. La Fondul de Investitii Pioneer are un cont deschis in 2011 de 77.674 de euro, la ERGO Portofolio Life Invest are 107.452 de euro, iar la UniCredit are donatii de la rude pentru copii in anul 2017 in valoare de 33.206 euro, 13.762 de lei si 1.181 de dolari.
Tariceanu a incasat din indemnizatia de presedinte al Senatului suma de 161.912 de lei, iar din inchirierea unor apartamente a obtinut 38.400 de lei. Dividende de la Romgaz a primit in valoare de 10.123,11, de la BRD, 1.460 de lei, iar de la Banca Transilvania a obtinut 6.837 de lei. Sotia sa a obtinut ca designer vestimentar 32.960 de lei de la Gimo Com SRL. Tariceanu mai are datorii din timpul campaniei prezidentiale din 2014 de 173.922 de lei.
Dragnea are 112 mii de lei in cont, un BMW X5 donat de rude si proprietati imobiliare in Turnu Magurele.
Liviu Dragnea, detine un teren in Turnu Magurele de peste 2.900 mp si un apartament in acelasi oras de 80 mp, o masina cumparata – Skoda Suprem – si una primita prin donatie – BMW X5.
La BRD are deschise doua conturi de peste 112 mii de lei si 88 de dolari. El a obtinut din indemnizatia de deputat 161.912 lei, iar la partaj a obtinut din partea SC Hotel Turris SA Turnu Magurele 80.710 euro si 460.110 lei, precum si un spatiu comercial in Turnu Magurele.
Fostul ministru al Justitiei, deputatul PSD Florin Iordache, detine, impreuna cu sotia sa, un teren de 45 mp in Bragadiru si o casa 238 mp tot in Bragadiru. Acesta mai detine un autoturism Volkswagen Golf model 2013. Nu are bani in conturi, nici datorii si nu a oferit imprumuturi. In ultimul an fiscal, din indemnizatia de parlamentar a incasat suma de 117.574 de lei, din functia de ministru al Justitiei, 17.921 de lei, iar ca fost membru CSM – 9.253 de lei.
Sotia lui Iordache a incasat o pensie de 240.288 de lei ca fost judecator ICCJ si 155.888 de lei ca notar.
Nicolicea si sotia sa au proprietati imobiliare in Bucuresti, masini si o barca cu motor. Nicolicea, are un teren in Bucuresti de peste 400 mp si o casa, dar si o garsoniera si un apartament pe numele sotiei. Acesta mai detine doua autoturisme cumparate in anii 2001 si 2002 – Audi TT si o Toyota Rav 4, dar si o barca cu motor Fiberline M2446 si a preluat un leasing auto in 2006 pentru un Chrylser C300.
De asemenea, are conturi la Unicredit Tiriac in valoare de 20.868,70 de dolari, respectiv 14.374,82 de euro. La ING are 154.418,19 de lei, la Bancpost 82.049,54 de lei. Nicolicea mai are la BRD 157.058,62 de lei, la ING Bank 15.171,29 de lei, la UniCredit are 8.124,31 de euro. De asemenea, la CEC Bank are doua depozite in lei si euro de 15.839,16 de lei si 231,37 de lei. Nu are datorii si a acordat imprumuturi in valoare de 13.000 de euro.
Nicolicea a incasat 95.336 de lei din indemnizatia de parlamentar si dividende in valoare de 26.166 de lei de la SC Galaxy SA. Sotia lui Eugen Nicolicea a incasat de la Transgaz SA un salariu de 124.358 de lei si 4.610,67 lei sub forma de bilet de odihna, 4.318,11 bani pentru Pilonul III de pensii, 5.904 de lei pentru diurne si 2.335 de lei sub forma de tichete.
Deputatul Nicolicea mai incaseaza o indemnizatie si o pensie de la CJP Mehedinti de 71.438 de lei.
Traian Basescu a avut venituri din indemnizatia de senator, indemnizatia de fost presedinte, pensie si dividende
Traian Basescu detine din 2003, impreuna cu sotia, doua terenuri in Bucuresti de 174 de mp si respectiv 46 mp si un aparament de 250 mp in Bucuresti, dar si un garaj de 30 mp. In 2010 si 2012 si-a cumparat doua autoturisme – o Dacia Duster si un Ford B-Max. Fostul presedinte bijuterii in valoare de 28.000 de euro, ceasuri de 52.000 de euro si tablouri de 19.000 de euro.
Basescu are in conturi aproape 60.000 USD, 207.000 de lei si peste 63.000 de euro.
El mai detine titluri de stat in valoare de aproape 900.000 de lei si 42.285 de dolari. De asemenea, la SN ROMGAZ SA are actiuni in valoare de 92.272 de lei, pentru care a incasat si dividende 16.131 de lei.
In ultimul an fiscal, Traian Basescu a incasat din indemnizatia de senator 130.085 de lei, iar sotia sa, Maria Basescu, a incasat 50.000 de lei pentru administrarea a 290 de hectare de teren in comuna Nana. De asemenea, el a incasat o indemnizatie de fost presedinte de 132.908 de lei, precum si pensie de 44.826 de lei. Autoritatea Electorala Permanenta (AEP) i-a restituit contributia la campania electorala din 2016, de 55.000 de lei.
Varujan Vosganian are proprietati imobiliare in Voluntari
Vicepresedintele ALDE Varujan Vosganian are un teren forestier de 1.250 mp, cumparat in 2005, in Voluntari, un apartament in Bucuresti de 130 mp si doua case in judetele Ilfov (respectiv in Voluntari) si Prahova de 80 si respectiv 208 mp. La casa din Prahova detine 25% cota parte, dintr-o mostenire.
Acesta mai are la BCR un cont curent deschis in 2016 de 118.00 de dolari si un alt cont deschis in 2016, cu 13.200 de euro. De asemenea, mai are o mostenire pe numele sau de 50.000 de dolari, si o alta mostenire cu aceeasi valoare pe numele sotiei.
Vosganian are un imprumut bancar la Alpha Bank din 2007 in valoare de 130.000 de euro, cu data scadenta in 2023.
El a obtinut in ultimul an fiscal din indemnizatia de senator 91.500 de lei, de la Uniunea Armenilor – 70.000 de lei si de la INCC – 11.969 lei. Sotia sa a incasat 44.500 de lei de la Universitatea Nationala de Muzica.
Dan Barna are o faneata si apartamente in Sibiu. Presedintele USR, Dan Barna, detine in comuna Rasinari din judetul Sibiu o faneata de 1.252 mp primita mostenire, un apartament in Bucuresti cumparat in anul 2007 de 97,09 mp, dar si alte doua apartamente in Sibiu cumparate in 2012 si 2014, de 32,67 si 77 mp.
El mai are la ING deschise, in perioada 2006-2017, trei conturi curente de 48.763 de lei, 32.494 de euro si 159 de dolari. Barna mai detine la ING in depozite bancare 70.726 de lei, 5 lei si 325.608 de lei. La International Romanian Bond are fonduri de investitii in valoare de 205.746 de lei, la Global Equity Opportunities de 431 de euro, la International Romanian Equity de 1.242 de lei, iar la Patrimonial Balance de 1.208 de euro.
Din indemnizatia de deputat, Barna a incasat 90.498 de lei, iar sotia sa a incasat de la Petrom SA un salariu de 354.082 de lei.
Dan Barna mai are actiuni sau parti sociale la Risky Business SRL in valoare de 44.938 de lei, la CMP Bursa de Valori Bucuresti de 1.864 de lei, la TLV Bursa de Valori Bucuresti are 6.875 de lei, iar la Tradeville, sub forma de cash disponibil, 872 de lei.
Liderul USR are si un credit refinantat, scadent in anul 2027, de 202.000 lei.
Kelemen Hunor primeste salariu de la UDMR cat indemnizatia de deputat.
Liderul UDMR, Kelemen Hunor, are un teren intravilan de 292 mp cumparat in Cluj-Napoca impreuna cu sotia, un teren agricol si un alt teren intravilan in Cristuru Secuiesc, de 4.000 mp si 1.500 mp. In judetul Harghita detine, prin donatie, un teren de 1.400 de mp, iar in Cluj are alte doua terenuri de 711 mp si 215 mp, cel din urma fiind pe numele sotiei. El mai detine impreuna cu sotia doua case in Cluj si Harghita, iar la alte doua au o cota parte, si un autoturism Ford Fiesta cumparat in anul 2004.
De asemenea, Kelmen Hunor detine tablouri ale aristilor contemporani de 6.000 de euro, dobandite in perioada 2006-2010. La Bancpost detine un cont curent si de depozit in valoare de 22.483 de lei, la ING are in fonduri de investitii 34.933,64 de lei, iar la Banca Transilvania are un cont curent de 12.634,83 de lei. Totodata, la Banca Transilvania are un credit luat in 2017 de 213.064 de lei, cu scadenta in 2022.
Din indemnizatia de deputat, Kelemen Hunor a obtinut 87.324 de lei, iar salariul de la UDMR este in valoare de 87.400 de lei. De asemenea, sotia sa a incasat 5.461 de lei de la UDMR, sub forma de salariu.",https://www.notabn.ro/meseria-de-politician-cat-de-bogati-sunt-dragnea-tariceanu-si-nicolicea/,2020-03-06,About The Author
1314,1314,notabn.ro,"Drumul Romanilor, concurs internațional de atelaje canine în Pasul Tihuța","Astăzi și mâine, în Pasul Tihuța are loc a treia ediție a concursului internațonal de atelaje canine ,,Drumul Romanilor”, competiție organizată de Clubul Sportiv Sleddog Bistrița-Năsăud în parteneriat cu Asociația Tășuleasa Social. La acest concurs sunt acceptați câini care aparțin uneia dintre cele patru rase de câini nordici: Husky Siberian, Malamut de Alaska, Samoyed si Câine de Groenlanda, dar și câini din alte rase cu conditia ca aceștia să fie antrenati pentru astfel de competiții.
Potrivit informațiilor de pe pagina de Facebook a evenimentului, la concurs s-au înscris 35 de sportivi din România și din alte state europene, însoțiți de câinii lor care vor face spectacol pe zăpadă, în acest sfârșit de săptămână, în Pasul Bârgăului, într-un peisaj mai mult decât spectaculos după cum arată fotografiile publicate de organizatori.
Traseul pe care vor concura câinii zăpezilor este amenajat pe o lungime de 32 de kilometri și include porțiuni din ,,Via Transilvanica”, drum amenajat de Tășuleasa Social. Din acest motiv, în acest an, spre deosebire de edițiile anterioare, organizatorii competiției vor acorda trofeul ,,Via Transilvanica” sportivului cu cea mai bună viteză medie după cele două manșe de concurs.
Potrivit organizatorului concursului, Damaschin Berende, la această ediție a ,,Drumului Romanilor” vor fi prezenți observatori internaționali care vor să vadă dacă în Pasul Bârgăului s-ar ar putea găzdui campionate europene sau mondiale. ,,Concursul va fi supervizat de observatori internaționali. Vor evalua dacă facem față organizatoric, dar și daca traseele puse la dispozitie alergatorilor sunt de calitate. In urma evaluarii am putea gazdui in viitor si campionate europene si mondiale”, a precizat Damaschin Berende, citat de aimx.ro.",https://www.notabn.ro/drumul-romanilor-concurs-international-de-atelaje-canine-in-pasul-tihuta/,2020-03-06,About The Author
1315,1315,notabn.ro,"Româncă stabilită în Grecia: ,,Toată lumea de aici e șocată! E un adevărat coșmar!”. Exclusiv","Incendii fără precedent mistuie, de câteva zile, o parte a Greciei. Imagini terifiante cu persoane decedate și informații cutremurătoare cu familii întregi arse de vii după ce membrii cestora, în fața iminentului sfârșit, s-au îmbrățișat, provoacă tristețe și valuri de solidaritate în întrega lume.
Pentru a afla opinia celor care se află în apropierea dezastrului, NotaBN a stat de vorbă cu Georgeta Prantzios, bistrițeancă stabilită de 16 ani în Grecia, care ne-a dezvăluit următoarele: ,,Spre norocul meu, locuiesc departe de zonele afectate de incendiu. Însă și aici, toată lumea este șocată. Toate canalele de televiziune transmit știri numai despre incendii. Așa ceva nu s-a mai întâmplat! Au mai fost incendii în ultimii ani, dar nu de o asemenea amploare și care să ia pe toată lumea pe nepregătite. Din ce se spune, cauzele incendiului ar putea fi supraîncălzirea cablurilor de curent electric sau o mână criminală.
Patru regiuni au ars într-o oră și jumătate deoarece vântul era foarte puternic, la ora declanșării incendiului, bătea cu o viteză ce se apropia de 120 km/h (din ce spun televiziunile de aici), astfel că acesta a împrăștiat focul care a ars totul în jur. În cele patru regiuni, unele dintre cele mai scumpe din Grecia, există multe păduri de molid, iar conurile acestora se aprind și ard foarte repede. Conform mass-media de aici sunt până acum 80 de morți, 180 de răniți și peste 100 de persoane dispărute, oameni de toate vârstele; copii, tineri, bătrâni… . Au fost găsite mame ce își țineau strâns în brațe copiii arși de vii… Mulți oameni s-au salvat ducându-se în mare și înotând peste 4 ore până când au fost văzuți și salvați de pescari. Coșmar!!!
Întrebată care este reacția autorităților, Georgeta Prantzios, ne-a răspuns: ,,Se aude că statul grec a alocat un ajutor de 120 milioane de euro. Dar se implică toți oamenii de aici, de la oameni de afaceri la oameni simpli. De asemenea, am auzit că și din România vor sosi ajutoare umanitare”.
În final, interlocutoarea noastră ne-a mărturisit că:,,Cu natura ne ne putem pune! Nu-i așa? Se poate întâmpla oriunde și oricui!”. Constatare mai mult decât valabilă în zilele noastre, când natura se răzbună în cele mai diferite moduri pe acțiunile distructive ale omului.
Sursă foto: Greek American Media",https://www.notabn.ro/romanca-stabilita-in-grecia-toata-lumea-de-aici-e-socata-e-un-adevarat-cosmar-exclusiv/,2020-03-06,About The Author
1316,1316,notabn.ro,USR propune instituirea unui sistem de vouchere pentru cei 13 000 care trăiesc și învață la lumânare,"În România sunt 13.000 de copii care trăiesc și învață la lumânare, iar USR a propus soluții anul acesta prin intermediul programului Prima Lumină. Acesta propune instituirea unui sistem de vouchere dedicat familiilor ale căror locuințe nu au fost racordate niciodată la rețeaua electrică și care nu își permit să acopere costurile de conectare din cauza prețului mult prea mare determinate de distanța față de cel mai apropiat punct de distribuție a energiei electrice sau din cauza faptului că familiile se încadrează în categoria consumatorilor vulnerabili.
Tot în acest an, USR a propus soluții și pentru a stimula investițiile în sectorul petrochimiei. În ciuda potențialului său, România a cunoscut un regres în acest domeniu, deși, o dezvoltare durabilă a economiei și o îmbunătățire a standardului de viață nu se pot realiza fără a stimula industria petrochimică – un domeniu în care am ajuns să importăm produse chimice chiar dacă, pentru unele, materia primă este produsă în România. Numai în 2016 am importat mărfuri și produse petrochimice în valoare de 8 miliarde de euro, în timp ce exporturile s-au situat la 2 miliarde de euro.
– deputatul Cristina Prună a solicitat Comisiei Europene includerea României în Grupul de lucru pentru bazinele carbonifere aflate în tranziție.
– senatoarea Silvia Dinică și deputații Cristian Ghinea și Tudor Rareș Pop au lansat Programul Național Prima Lumină.
– deputatul Cristina Prună a propus măsuri pentru a încuraja investițiile în sectorul petrochimiei prin oferirea unor facilități fiscale.",https://www.notabn.ro/usr-propune-instituirea-unui-sistem-de-vouchere-pentru-cei-13-000-care-traiesc-si-invata-la-lumanare/,2020-03-06,About The Author
1317,1317,notabn.ro,Emil Boc a anunțat că există firme interesate de proiectul metroului la Cluj-Napoca,"Primarul municipiului Cluj-Napoca, Emil Boc, a anunţat joi că firme din Japonia ar fi interesate de proiectul metroului pe care administraţia locală ar dori să îl construiască, ca soluţie la traficul aglomerat din oraş.
De altfel, în bugetul local din acest an a fost alocată o sumă pentru realizarea unui studiu de prefezabilitate a acestui proiect.
Emil Boc a amintit, joi, că realizarea metroului reprezintă un un obiectiv pe termen lung şi că discuţiile din prezent sunt, practic, o pregătire a unor soluţii care ar putea fi aplicate în perioada următorilor 20-30 de ani, când se estimează că oraşul va ajunge la un milion de locuitori.
,,Avem un buget aprobat care prevede şi realizarea unui studiu de prefezabilitate pentru realizarea metroului la Cluj-Napoca. Am fost contactaţi de reprezentanţii unor firme japoneze care au văzut interesul Clujului pentru metrou, le-am spus că sunt bineveniţi pentru o discuţie preliminară, aşa cum vom purta discuţii cu toţi cei interesaţi de a veni pentru realizarea proiectului de metrou. Ne interesează acum să culegem toate datele necesare pentru a realiza cel mai bun caiet de sarcini în vederea realizării studiului de prefezabilitate, după care oricine, din Japonia până în SUA, poate veni la Cluj să se implice în acest proiect”, a spus Emil Boc.
Acesta a subliniat că anumite idei, cum este cea a construirii metroului, trebuie analizate din timp, deoarece peste câţiva ani, când nevoia de a fi puse în practică va fi şi mai mare, va fi prea târziu pentru a fi implementat.
Vorbind despre studiul de prefezabilitate care va fi realizat pentru acest proiect al metroului la Cluj-Napoca, Emil Boc a spus că acesta va arăta care vor fi costurile, cât de lung va fi traseul, dacă va fi de suprafaţă ori subteran, sau câte staţii vor fi necesare.",https://www.notabn.ro/emil-boc-a-anuntat-ca-exista-firme-interesate-de-proiectul-metroului-la-cluj-napoca/,2020-03-06,About The Author
1318,1318,notabn.ro,Urletul spectaculos al lupilor surprins de camerele video în Piatra Craiului,"Urletul spectaculos al lupilor surprins de camerele video într-o pădure din Parcul National Piatra Craiului de către angajaţii Romsilva.
Lupii pot fi observați de oameni foarte rar în libertate. Lupul este un carnivor care trăiește în haită și are un rol important în menținerea echilibrului ecologic și menținerea unor ecosisteme natural sănătoase.
Pot parcurge zeci de kilometri pe zi în căutarea prăzii și când atacă, pot alerga cu aproape 60 de kilometri pe oră. Au simțuri foarte dezvoltate, un miros deosebit de fin, auzul și văzul foarte dezvoltate, permițându-le să vâneze ziua și noaptea.
Pentru lupi, urletul are mai multe funcții sociale, iar fiecare exemplar are strigătul personalizat.
România are una dintre cele mai dezvoltate populații de lup din Europa.",https://www.notabn.ro/urletul-spectaculos-al-lupilor-surprins-de-camerele-video-in-piatra-craiului/,2020-03-06,About The Author
1319,1319,notabn.ro,Tenis: Iulian Moga și Giulia Butnariu au obținut locul I la Cupa Grand Slam Tennis Bistrița,"de Mihai Sărmășan
Antrenorul de tenis Iulian Moga și eleva sa în vârstă de 13 ani, Giulia Butnariu, legitimată la CS Tennis ELP, au participat la weekend-ul trecut la Cupa Grand Slam Tennis Bistrița din circuitul Tenis Partener unde au obținut jucând împreună, locul 1 în proba de dublu ,Turneu Gold, nivel 6.
Circuitul este clubul tuturor amatorilor de tenis din România, unde mii de jucători, de la începatori la experimentați, aleg să practice tenisul într-un mod organizat și au format astfel o comunitate dinamică care încurajează un stil de viață sănătos și activ. În cadrul acestui circuit, se joacă tenis într-un cadru organizat, indiferent de sezon, 12 luni pe an, în diverse orașe din țară, unde au loc zeci de turnee dotate cu premii și echilibrate din punct de vedere valoric.",https://www.notabn.ro/iulian-moga-si-giulia-butnariu-au-obtinut-locul-i-la-cupa-grand-slam-tennis-bistrita/,2020-03-06,About The Author
1320,1320,notabn.ro,"Traian Băsescu: Consider că în actuala structură, CNSAS a devenit o instituţie politizată","Despre campania de presă generată de decizia CNSAS. Constat că din dosarul întocmit de CNSAS şi înaintat CAB în vederea stabilirii calităţii de colaborator al securităţii ca poliţie politică, au fost distribuite documente către presă .
Parte din presă, în spiritual tradiţiei deja consecrate, încearcă să stabilească vinovăţia mea înainte ca instanţa de judecată să se pronunţe şi în speranţa că va reuşi să influenţeze verdictul instanţei prin crearea unei presiuni publice asupra judecătorilor . Mai mult aşa zise victime, neafectate în drepturile lor, sunt chemate să se manifeste pentru a veridiciza o campanie de denigrare greu de justificat. Este adevărat că momentul campaniei de presă a fost bine ales de Antena 3 având în vedere că atacurile au fost declanşate în campania electorală şi continuate acum, în plin procesul de negociere pentru configurarea structurii politice a Parlamentului European.
Cu speranţa că prcesul aflat pe rolul CAB – Secţia de contencios administrative şi fiscal se va desfăşura atât de repede cât legal este posibil şi având în vedere realitatea faptelor şi a legilor , exprim convingerea că mă voi bucura de un verdict favorabil în ciuda aprecierilor CNSAS pe care le consider forţate şi afectate de interese politice .
Consider că în actuala structură, CNSAS a devenit o instituţie politizată dispusă, pentru prima data de la înfiinţare, să se angreneze în jocuri politice.",https://www.notabn.ro/traian-basescu-consider-ca-in-actuala-structura-cnsas-a-devenit-o-institutie-politizata/,2020-03-06,About The Author
1321,1321,notabn.ro,PSD-UDMR-ALDE s-au opus amendamentului de majorare a alocaţiei pentru copii. Discuţie aprinsă între deputatul Robert Sighiartău şi parlamentarii puterii,"Amendamentul propus de deputatul Robert Sighiartău, de majorare a alocațiilor pentru copii , a stârnit un adevărat show în Comisia de Buget-Finanțe a Camerei Deputaților.
Robert Sighiartău a explicat faptul că România este țara cu cea mai mică alocație pentru copii din Uniunea Europeană, de doar 2 lei/zi. Comisia de Buget-Finanțe a respins propunerea de majorare a alocației copiilor. Amendamentul va fi susţinut în plenul Parlamentului la votul final pe Legea Bugetului, care va avea loc vineri, 15 februarie.",https://www.notabn.ro/psd-udmr-alde-s-au-opus-amendamentului-de-majorare-a-alocatiei-pentru-copii-discutie-aprinsa-intre-deputatul-robert-sighiartau-si-parlamentarii-puterii/,2020-03-06,About The Author
1322,1322,notabn.ro,Pompierul Iulian Rotariu a câștigat ultramatatonul Ultra Africa Race din Mozambic,"Pompierul Iulian Rotariu a câștigat ultramatatonul Ultra Africa Race din Mozambic.
În urmă cu puțin timp plt.adj. Iulian Rotariu din cadrul Inspectoratului pentru Situații de Urgență Botoșani, a terminat cursa de 220 de km, din Mozambic, pe primul loc.
Primul gând a fost să anunțe acasă că este bine.
„Misiune terminată! Nu eu, nu voi, ci noi, cu ajutorul Bunului Dumnezeu, doar împreună, am reușit să ridicăm steagul țării acolo sus, unde îi este locul, să fie mângâiat de vântul Oceanului Indian și onorat de imn! Multumesc tuturor pentru tot și susținerea copiilor cu autism din Botoșani pentru a-și termina și ei cursa!Doamne Ajută! „, este mesajul lui Iulian
Pompierul botoșănean a reușit sa își domine adversarii pe tot parcursul celor cinci etape.
Ultramatatonul Ultra Africa Race Mozambic s-a desfășurat în perioada 10 – 14 noiembrie, între provinciile Gaza și Inhambane din sudul Mozambicului, și a aliniat la start 16 dintre cei mai buni alergători de ultramaraton extrem din lume.
Iulian Rotariu este primul și singurul român care a participat la această cursă, organizată de cei de la Canal Aventure. Concurenții au avut de parcurs 220 de km în cinci etape, urmând itinerariul marcat de organizatori.
A fost o cursă autosusţinută, participanții și-au purtat echipamentul şi hrana într-un rucsac.
Și de această dată, Iulian a alergat în scop caritabil, încercând să sprijine în acest mod activitatea Asociaţiei Părinţilor Copiilor cu Autism Botoşani.",https://www.notabn.ro/pompierul-iulian-rotariu-a-castigat-ultramatatonul-ultra-africa-race-din-mozambic/,2020-03-06,About The Author
1323,1323,notabn.ro,Statul care nu ne salvează,"Autor: Alin Seserman
E aproape imposibil să nu vorbești, să treci peste cazul din Caracal. Am trecut prin momentele de la Colectiv, am văzut cum un copil este sfîșiat de câini în parc, ne-am uitat cu toții cum un tânăr cerea ajutor zeci de minute în timp ce se scufunda încet în apele înghețate dintr-un lac de lângă Constanța. Am văzut cum au înghețat oameni în Munții Apuseni după prăbușirea unui elicopter, pentru că nu au fost găsiți la timp.
Ce s-a învățat din toate astea? Nimic.
Nimic, pentru că tinerele din România sunt traficate, copiii sunt abuzați, în orașe întâlnim mereu cerșetori dirijați de proxeneți și de părinți care abuzează copii. Toate aceste lucruri se întâmplă zilnic, iar statul român nu face nici astăzi nimic.
Foarte multe tinere din această țară sunt în continuare victimele acestor monștri.
Corupția a ros și a distrus toate instituțiile.
Cum e posibil să se discute posibilitatea intrării într-un domiciliu când Constituția spune foarte limpede că intrarea se permite dacă e în pericol viața unei persoane?
De asemenea au trecut trei luni de când a dispărut cealaltă fată și nu există răspunsuri clare.
Suntem pe un drum înfundat, iar soluțiile și măsurile nu vin de la sine, nici prin schimbarea unui partid cu altul de la putere. În aceste zile cei mai mulți se vor urca pe necazul și tragedia familiei și vor arăta cu degetul deși au fost la putere, au fost în Parlament, au știut mereu ce se întâmplă, dar n-au făcut nimic.
Marea schimbare poate veni doar prin eliminarea totală a incompetenței și a corupției generalizate. Astăzi sistemul s-a umplut de ageamii și membri de partid puși de baroni în funcții publice, baroni care au cumpărat la bucată primari, ziariști, oameni de afaceri, ONG-uri. Până nu asigurăm accesul în administrație pe bază de valoare și competență nu se face nimic, absolut nimic, iar cazul Alexandrei se va repeta.
Astăzi putem doar să ne rugăm pentru familie!",https://www.notabn.ro/statul-care-nu-ne-salveaza/,2020-03-06,About The Author
1324,1324,notabn.ro,Ce măsuri a luat divizia PSD-istă a inspectoratului școlar Bistrița-Năsăud la întâlnirea cu ministrul educației,"Deputatului USR, Cristina Iurișniți, i-a fost respinsă solicitarea de a participa la întâlnirea cu ministrul Educației, Ecaterina Andronescu, care s-a aflat zilele trecute la Bistrița.
Cristina Iurișniți este membră a Comisiei de Învățământ a Camerei Deputaților, cu o experiență de peste 20 de ani în sistemul de educație.
Practic, suita roșie a baronului PSD, Radu Moldovan, a încălcat orice normă legală și de bun simț și a lăsat afară un deputat al Parlamentului din Comisia de învățământ după care a umplut sala de PSD-iști fugiți de la serviciu. Așa procedează viceprimarul și baronul PSD. Este inadmisibil, iar șefa inspectoratului școlar, Camelia Tabără ar trebui să demisioneze de urgență.
Iată mai jos declarația deputatului USR:
„Mi-am anunțat disponibilitatea să particip la aceste întâlniri legate de prezența ministresei Andronescu.
Marți, 26 februarie doamna Andronescu a fost invitată la Comisia pentru egalitatea de șanse pe care o prezidez. Telefonic a confirmat că vine dacă nu va fi ședința de guvern. Și nu a fost. Nu e prima și nici ultima dată când doamna Andronescu promite și nu se tine de cuvânt!
In privința întâlnirii de la Bistrița, doamna inspector general Camelia Tabără a spus că la inspectorat este o ședință cu directorii iar la Rebreanu este un Consiliu profesoral, deci din nou o reuniune internă și că nefiind o întâlnire politizată, nu e cazul să fiu prezentă. Menționez că sunt cadru didactic de peste 20 de ani, am fost elevă olimpică la nivel national al acestui liceu, la fel și fiul meu, care acum este inginer IT la Cluj .
În prezent sunt membră in Comisia de învățământ a Camerei Deputaților!
La cererea mea de a participa la aceste întâlniri, am primit următorul răspuns:
Să nu politizăm! Acesta a fost mesajul pe care l-am înțeles într-o oarecare masură.
In plus, prima lege pe care am depus-o in Parlament ca deputat USR a fost legată de depolitizarea sistemului de educație.
In acest context , întreb: atunci ce căuta Radu Moldovan acolo?
Și până la urmă cine se va preocupa realmente de finanțarea necesară reabilitării clădirii centrale a liceului care duce renumele Bistriței în țară și în lume prin generații de elevi bine pregătiți.
Am utilizat toate instrumentele activității parlamentare , am trimis interpelări, scrisoare deschisă și întrebare punctuală acum proaspătului ministru Suciu.
In opinia mea, dacă se dorea o rezolvare și o discuție reală pe acest subiect erau invitați si reprezentanții Forumului German sau ai primăriei.
Nu știam că Radu Moldovan are în atribuții administrarea școlilor din municipiu.De acest lucru se ocupă primarii. Ipocrizie și dublu discurs în cunoscutul stil toxic al monstruoasei Coaliții!
Mi s-a spus că prezența mea ar politiza actiunile…
Despre ce vorbim?? Și mai ales despre cine vorbim??”, a precizat deputatul USR.
Foto: pagina facebook inspectorat școlar",https://www.notabn.ro/ce-masuri-a-luat-divizia-psd-ista-a-inspectorului-scolar-bistrita-nasaud-la-intalnirea-cu-ministrul-educatiei/,2020-03-06,About The Author
1325,1325,notabn.ro,Ministrul George Ivașcu a avut o întrevedere cu o delegație a Google,"Ministrul Culturii și Identității Naționale, George Ivașcu, a avut o întâlnire cu o delegație a Google prezentă în România. Pe agenda discuțiilor dintre cele două părți s-a aflat propunerea de Directivă privind Dreptul de Autor în Piața Unică Digitală, dar și intenția Google de a se alătura Ministerului Culturii și Identității Naționale (MCIN) în a susține inițiative ce vizează aniversarea Centenarului Marii Uniri.
,,Apreciem intenția Google de a se alătura Ministerului Culturii și Identității Naționale pentru a susține inițiative ce vizează aniversarea Centenarului Marii Uniri. De aceea, îmi doresc ca în acest an să îmbogățim prezența României pe platforma Google Arts & Culture, prin includerea mai multor instituții aflate în subordinea sau sub coordonarea MCIN și digitizarea colecțiilor acestora. Consider că beneficiind de colaborarea cu Google putem contura o mai bună prezență a Centenarului Marii Uniri în mediul on-line, inclusiv prin realizarea unor aplicații dedicate acestui important eveniment. Îmi doresc mult acest parteneriat și consider că avem astăzi o întâlnire determinantă, care pune bazele unor acțiuni comune, concrete și constructive. România are foarte multe personalități care au trecut în anonimat, în mod nemeritat. Pe uriașul Constantin Brâncuși îl știe întreaga lume pentru că a trăit în Franța, pentru că sculpturile sale sunt cunoscute pe multe meleaguri. Dar pentru că o bună parte a vieții de zi cu zi s-a mutat în mediul on-line, instituțiile de cultură și nu numai trebuie să se adapteze acestei noi realități și să își popularizeze valorile cu ajutorul acestor instrumente specifice mediului virtual”, a subliniat ministrul Culturii și Identității Naționale, George Ivașcu.
În ceea ce privește Propunerea de Directivă privind Dreptul de Autor în Piața Unică Digitală, Ministerul Culturii și Identității Naționale dorește implementarea unor măsuri care să permită dezvoltarea serviciilor online, să faciliteze inovarea, să asigure o ofertă de conținut variată și accesibilă pentru consumatori și, totodată, să respecte deținătorii de drepturi.
La rândul lor, reprezentanții Google au arătat că au avut mai multe colaborări cu importante instituții de cultură din România, printre care o serie de muzee, și că există premisele necesare pentru ca Google să poată sprijini o serie de inițiative ale ministerului în Anul Centenarului Marii Uniri.
,,Suntem onorați să sprijinim eforturile Ministerului ce privesc cultura și identitatea națională într-un an atât de important pentru poporul român”, a declarat Marta Poslad, Head of Public Policy pentru Europa Centrală și de Est.",https://www.notabn.ro/ministrul-george-ivascu-avut-o-intrevedere-cu-o-delegatie-google/,2020-03-06,About The Author
1326,1326,notabn.ro,"Liderul PNL Bistrița, consilierul local Sorin Hangan: ,,Domnule primar, de câte cincinale aveți nevoie să reparați orașul?""","Președintele PNL Bistrița, consilierul municipal Sorin Hangan, atacă modul în care primarul municipiului Ovidiu Crețu și majoritatea PSD-ALDE din consiliul local Bistrița gestionează problemele orașului. Într-o postare postare pe facebook, el spune:
,,Mai facem ceva, domnule primar? De când ați fost reales primar, au trecut trei rânduri de artificii de Nunta Zamfirei. Nu știu ce sărbătorim concret, dar mă rog. Totuși mă întreb când lucrăm ceva în orașul nostru. În fiecare an, ne spuneți ce buget mare are orașul.
Cred că orice bistrițean își pune întrebarea firească: Ce a făcut domnul primar cu cei aproape 150 milioane euro, în ultimii trei ani? Ce a ctitorit? Avem autobuze noi, ca la Oradea sau Cluj-Napoca? Am modernizat marile bulevarde, Decebal, A. Mureșanu? Am modernizat iluminatul public? Am îngropat cablurile care atârnă prin tot orașul? Parcul Industrial e ocupat de investitori? Pistele de biciclete sunt gata? Piața Decebal e modernizată?
Îmi amintesc că toate nu se puteau face fiindcă nu erați de aceeași culoare cu guvernul. Din 2012, PSD guvernează voios, dar nu știm pentru cine, domnule primar. Pentru Bistrița, sigur NU. De câte cincinale aveți nevoie să reparați orașul? Fiindcă în Bistrița se fac doar reparații, nu lucruri noi și bune.”",https://www.notabn.ro/liderul-pnl-bistrita-consilierul-local-sorin-hangan-domnule-primar-de-cate-cincinale-aveti-nevoie-sa-reparati-orasul/,2020-03-06,About The Author
1327,1327,notabn.ro,"Ceremonie frumoasă la Colegiul Național ,,Liviu Rebreanu"" pentru elevii claselor a XII-a. Foto","La Colegiul Național ,,Liviu Rebreanu” din Bistrița a avut loc ceremonia de absolvire a elevilor din clasele a XII-a. Evenimentul a reunit cadrele didactice, elevi și părinți într-o atmosferă modernă și decentă. Imaginile vorbesc de la sine.
foto: pagină CNLR",https://www.notabn.ro/ceremonie-frumoasa-la-colegiul-national-liviu-rebreanu-pentru-elevii-claselor-a-xii-a-foto-ai/,2020-03-06,About The Author
1328,1328,notabn.ro,Iernile în Clujul de altădată: derdelușurile de pe Dealul Mic și stegulețele metalice cu „Gheață în parc!”,"În Transilvania, o iarnă deosebit de grea a fost cea din anul 1929, iar în sud-estul și estul României, iarna din anul 1954 a fost considerată cea mai cumplită din a doua jumătate a secolului XX.
O iarnă grea a fost de asemenea iarna 1984-1985, atunci când s-au și întrerupt programele la televiziunea publică, emisia fiind fixată la două ore zilnic, iar posturile regionale de radio și-au întrerupt și ele activitatea. Mașinile particulare nu au avut voie să circule, iar cele ale instituțiilor de stat, au circulat cu restricții.
Conform clujwebstory.ro, cele mai cunoscute derdelușuri din zona centrală erau pe așa-zisul Deal Mic, zona dintre străzile Titulescu și Moșoiu. Copiii din zonă aveau o sanie enormă, prevăzută cu volan, frână de mână și de picior, pe care încăpeau zece persoane.",https://www.notabn.ro/iernile-in-clujul-de-altadata-derdelusurile-de-pe-dealul-mic-si-steguletele-metalice-cu-gheata-in-parc/,2020-03-06,About The Author
1329,1329,notabn.ro,"Klaus Iohannis, la deschiderea anului universitar la UBB: ,,Cu miniştrii mediocri nu obţii decât rezultate mediocre”","Președintele României a participat astăzi la Cluj-Napoca, la deschiderea anului universitar la Universitatea ,,Babeș-Bolyai”. După ce a urat succes studenților și le-a dat câteva sfaturi, Klaus Iohannis a criticat Guvernul pentru lipsa de viziune în domeniul educației.
„Spun că ar trebui pentru că realitatea din ultimii ani a arătat că nici vorbă de viziune din partea guvernanţilor ori preocupare pentru excelenţă în educaţie. Singura constantă a fost perindarea pe funcţia de ministru a unor persoane fără nicio vocaţie şi fără nicio preocupare de a înţelege, darămite de a rezolva problemele sistemice din învăţământ. Cu miniştrii mediocri nu obţii decât rezultate mediocre. Educaţia din România ar trebui să cultive talente şi să formeze valori. Din păcate nu aceasta este regula, ci excepţia pe care o întâlnim doar în anumite centre de învăţământ”, a spus Klaus Iohannis, citat de Mediafax.
Totodată, Klaus Iohannis a decorat mai multe universităţi cu Ordinul „Meritul pentru Învăţământ” în grad de Mare Ofiţer, cu ocazia aniversării a 100 de ani de învățământ superior românesc la Cluj-Napoca. Astfel, în cadrul unei ceremonii ce a avut loc în Primăria Cluj-Napoca, Universitatea „Babeş-Bolyai”, Universitatea de Medicină şi Farmacie „Iuliu Haţieganu”, Universitatea Tehnică, Universitatea de Ştiinţe Agricole şi Medicină Veterinară, Universitatea de Artă şi Design şi Academia de Muzică „Gheorghe Dima” au primit distrincția Ordinul „Meritul pentru Învăţământ” în grad de Mare Ofiţer.
Sursă foto: Ziua de Cluj",https://www.notabn.ro/klaus-iohannis-la-deschiderea-anului-universitar-la-ubb-cu-ministrii-mediocri-nu-obtii-decat-rezultate-mediocre/,2020-03-06,About The Author
1330,1330,notabn.ro,Soluția la demagogia bugetului este depolitizarea!,"Ca să fie totul clar, alocațiile puteau fi mărite demult de cei de la Putere!
Restul e can can politic în privința poveștii legată de corectitudinea tehnică a sursei de finanțare. Oricum se va ajunge la un OUG pentru a valida această mărire și cei din Coaliție vor putea spune că sunt cei care au dat bani mai mulți copiiilor.
Întrebarea legitimă e de ce Dragnea, care a depus imediat un amendament la amendamentul lui Robert Sighiartau votat responsabil de cei din Plenul reunit, nu a luat banii de la finanțarea partidelor care vor primi 100 de milioane de euro?
De ce să mergem pe deficit, adică să ne îndatorăm cu peste 2 miliarde de lei în loc să luăm banii de la Autoritatea Electorală Permanentă care va primi 100 milioane euro in plus pentru finanțarea partidelor politice din banii publici?!
Cât despre PNDL e pușculița pesedistă , un instrument politic de tocat banii sistematic, pentru clientela obedientă!
Nu e un fond de dezvoltare real, pe plan local e sursă de șpagă care trebuie desființată! Proiectele ar fi trebuit derulate prin Programul Operational Regional ( POR) făcut după zeci de analize și consultări cu fonduri europene, pus la sertar de Guvern pentru că voia monopol și control al banilor în teritoriu pe linie politică.
In ceea ce privește cele 165 de proiecte din județ ele au fost programate pentru perioada 2017-2020.
Am propus pentru 20 de școli lucrări specifice pentru construirea unor grupuri sanitare, care evident au nevoie de lucrări de canalizare și apă, un minim de civilizație.
Câteva exemple:
Dorolea sau Parva unde sunt bani alocați pentru extinderea și modernizarea școlilor dar nu sunt bani alocați pentru rețeaua de apă și canalizare necesare construirii grupurilor sanitare.
La fel și la Micești, avem bani alocați din 2017 pentru iluminat public, modernizare, drum comunal DC21 ! Nu sunt începute încă lucrările și suntem în 2019.
Foarte ciudat e că sunt bani pentru o rețea publică de canalizare a apelor uzate și menajere dar oamenii nu au în sat apă curentă iar la Visuia lipsesc grupurile sanitare de la școală, la fel si la Slătinița, Cușma sau Dorolea. Singura primărie responsabilă a fost cea din Beclean care a trimis exact necesarul atât pentru Școala din Figa care nu are grupuri sanitare în incinta școlii, cât și pentru terenul de sport necesar Liceului Agricol.
Demagogia există de asemenea la cifrele utopice ale unui buget pe datorie precum în Grecia, cât și la datele raportate. Erau 40 de școli în toamnă și nu cred în minuni sau în primari care au lucrat pentru școli toamna și iarna! 20 de școli care au raportat în ianuarie la ISJBN nu reprezintă cifra reală. Andronescu vrea de fapt toalete ecologice din plastic pentru 1400 de școli! I-am spus că de fapt sunt 2355 cum a și declarat de fapt personal.
Care ar fi criteriile pentru cele 1400 de școli fără apă curentă și canalizare care vor fi o afacere cu plastic/ toalete ecologice? Din nou investiție cu dedicație de la partid.
Concluzia e clară: demagogia este la cei care strigă asta!
Demagogii strigă demagogii!
Deputat
prof. Cristina Iurisniti
Membru in Comisia de învățământ
Președinta Comisiei pentru egalitate de șanse 🚻
Membră în Delegația parlamentară a Francofoniei",https://www.notabn.ro/solutia-la-demagogia-bugetului-este-depolitizarea/,2020-03-06,About The Author
1331,1331,notabn.ro,"USR: „Cerem PSD să o demită de urgență pe Viorica Dăncilă, premierul este o rușine pentru România”","Prin scrisoarea trimisă astăzi liderilor europeni, premierul Dăncilă dovedeşte încă o dată că este o marionetă condusă de Liviu Dragnea. Conținutul scrisorii este revoltător și periculos.
Este inadmisibil ca Viorica Dăncilă să se refugieze în retorica minciunii în fața președintelui Comisiei Europene, Jean-Claude Juncker și prim-vicepreședintelui Frans Timmermans. Cu atât mai mult cu cât liderii europeni cunosc foarte bine motivul pentru care se aflau oamenii în stradă și cum s-au derulat evenimentele în seara zilei de 10 august.",https://www.notabn.ro/usr-cerem-psd-sa-o-demita-de-urgenta-pe-viorica-dancila-premierul-este-o-rusine-pentru-romania/,2020-03-06,About The Author
1332,1332,notabn.ro,AUR pentru România la Campionatul European de lupte greco-romane,"de Mihai Sărmășan
Alin Alexuc-Ciurariu a obţinut, marţi, medalia de aur la lupte greco-romane, la categoria 130 de kilograme, în cadrul Campionatelor Europene de la Roma.
Sportivul român de 30 de ani l-a învins în finală, cu 6-1, pe georgianul Levan Arabuli. Alexuc-Ciurariu mai are în palmares două medalii europene de bronz, cucerite în 2018 şi 2019.
Aceasta este prima medalie a delegaţiei României la actuala ediţie a CE. Tot la greco-romane, la categoria 55 de kilograme, Florin Tiţa a fost învins în finala pentru bronz de Nugzari Ţurţumia (Georgia), campion mondial anul trecut, cu 8-0, şi a ocupat locul 5.
De asemena, la categoria 63 de kilograme greco-romane, Mihai Mihuţ, campion european în 2018, a pierdut, cu 3-6, finala mică disputată cu Erik Torba (Ungaria), după ce a condus cu 3-0 la pauza luptei.",https://www.notabn.ro/aur-pentru-romania-la-campionatul-european-de-lupte-greco-romane/,2020-03-06,About The Author
1333,1333,notabn.ro,Cum arată Miss World 2018. Are 26 de ani şi este din Mexic. FOTO,"Reprezentanta Mexicului, Vanessa Ponce de Leon, în vârstă de 26 de ani, model şi voluntară, a fost aleasă Miss World la cea de-a 68-a ediţie a celebrei competiţii de frumuseţe, potrivit site-ului oficial al evenimentului.
Miss Mexic 2018, Vanessa Ponce de Leon, este licenţiată în afaceri internaţionale şi membră în consiliul de conducere al unui centru de recuperare pentru tinere dependente de diverse substanţe.
În finala Miss World, care a avut loc sâmbătă, la The Beauty Crown Grand Theatre din Sanya, China, Vanessa Ponce de Leon şi-a primit coroana de regină a frumuseţii din partea câştigătoarei de anul trecut, Manushi Chhillar, din India.",https://www.notabn.ro/cum-arata-miss-world-2018-are-26-de-ani-si-este-din-mexic-foto/,2020-03-06,About The Author
1334,1334,notabn.ro,"Șocant! De câte ori crapă vreun alpinist, mă bucur, spune un proprietar de refugiu montan","Proprietarul unui refugiu montan din comuna Sălașu de Sus, județul Hunedoara, om care ar trebui să fie aproape de cei pe care-i găzduiește pe munte, dă dovadă de un cinism ieșit din comun după moartea cunoscutului alpinist Zsolt Torok, postând pe pe Facebook următorul mesaj:
,,De cîte ori crapă vreun alpinist, mă bucur ca un copil care află că binele învinge întotdeauna în lume. Astfel, insulta adusă celor care de abia supraviețuiesc ia sfîrșit. Risipei de calorii, resurse, bani și narcisism, fără nici un folos i se pune cruce. La cît mai dese!”
Postarea lui Mihai Bursesc a atras multe comentarii negative, fiind preluată și în mass-media, astfel că acesta a revenit cu un nou mesaj:
,,Sensul morții e să mai lași loc și altora. Cum de bunăvoie nu dă nime privilegiile înhățate, natura ne-a prevăzut cu dată de expirare. Cînd o să crăpați și voi, sudălmitorii, și idioții din colportatoarea presă can-can, în urma voastră rămîne o lume evident mai bună”.
Nu ne pricepem la diagnostice medicale, dar se pare că ceva l-a tulburat destul de tare pe posesorul de refugiu montan care se laudă cu adăpostirea gratuită a alpiniștilor. Aceeași alpiniști despre care spune că se bucură când crapă. Dacă ajungeți la refugiul acestuia, n-ar strica să-l ocoliți.",https://www.notabn.ro/socant-de-cate-ori-crapa-vreun-alpinist-ma-bucur-spune-un-proprietar-de-refugiu-montan/,2020-03-06,About The Author
1335,1335,notabn.ro,Scriitorul Mihai Neamţu pe lista scurtă a PMP pentru prezidenţiale,"Scriitorul Mihail Neamţu este una dintre personalităţile invitate de PMP şi Alternativa Dreaptă pentru a candida la Preşedinţia României. În aceste zile, Partidul Mişcarea Populară, realizează un sondaj de opinie, în urma căruia va decide cine va candida la alegerile prezidenţiale din partea formaţiunii. Pe lângă Mihail Neamţu în cursă au mai intrat fostul ministru al culturii şi deputat în două legislaturi din parteaPDL, Toader Paleologu şi preşedintele PMP, Eugen Tomac. Toţi sunt apropiaţi preşedintelui Traian Băsescu, care se pare că va avea ultimul cuvânt în decizia desemnării candidatului PMP.
”Azi e sărbătoarea „Schimbării la Față a Domnului” iar anul 2019 este cu totul special pentru România: celebrăm treizeci de ani de la căderea comunismului. Generația de tineri crescuți în libertate e chemată să dea acum, nu mâine, bătălia pentru adevăr și dreptate.
După cum știți, am fost recent evaluat de partidul Mișcarea Populară ca potențial candidat la funcția de președinte al României. Alte nume sonore, cum ar fi Eugen Tomac, Toader Paleologu, Robert Turcescu sau George Mioc, mai sunt luate-n considerare.",https://www.notabn.ro/scriitorul-mihai-neamtu-pe-lista-scurta-a-pmp-pentru-prezidentiale/,2020-03-06,About The Author
1336,1336,notabn.ro,"Oana Țoiu, membru al Consiliului Național PLUS, analiză amplă a măsurilor propuse de PNL în programul de guvernare la Ministerul Muncii","Oana Țoiu, membru al Consiliului Național PLUS și fost secretar de stat în Ministerul Muncii în Guvernul Cioloș, face o analiză amplă a măsurilor propuse de PNL în programul de guvernare la Ministerul Muncii, arătând ce lipsește, ce poate fi îmbunătățit și ce proiecte ar putea fi puse în practică până la sfârșitul mandatului din fonduri europene.
„Știu că decizia și responsabilitatea unui Guvern de tranziție, fără o majoritate parlamentară stabilă, nu e deloc ușoară, și acelora care au ales cu bune intenții să fie parte din el, le vom fi transparent și public parteneri de dialog cu perspectivele noastre asupra măsurilor și deciziilor propuse, mai ales că cele două ministre propuse la Muncă și Educație mi-au fost colege în Guvernul tehnocrat.
Ministerul Muncii va avea întotdeauna nevoie de expertize multiple și programul propus reflectă, probabil, contribuția mai multora, de aceea are unele idei bune, dar și părți grăbite, care însă pot fi îmbunătățite ușor cu feedback constructiv, din partea mai multor părți, mai ales a ONG-urilor cu expertiză. Câteva elemente observate la prima citire, prin filtrul experienței de secretar de stat la Muncă în 2016, care sper să fie de ajutor.
Focusul declarat de Ministru este corect, și trebuie recunoscut ca atare, este de altfel public ca fiind focusul liniei noastre de lucru pe muncă și tema primei conferințe Renew în România: susținerea integrării în muncă a celor 1,7 milioane de persoane din afara economiei formale, cea mai importantă problemă semnalată de antreprenori.
Apreciez depășirea de către PNL a discursului limitativ că „nu muncesc că nu vor” și asumarea unui rol activ de suport în activare, dincolo de măsuri populiste, propuse în alți ani de partide, al căror eșec se vede în deficitul celor 300.000 de locuri de muncă neacoperite azi. În program, însă, acest obiectiv nu se regăsește formal, iar măsurile propuse îl ating în prea mică măsură pentru a avea efecte”, a argumentat Oana Țoiu.
Observațiile făcute de Oana Țoiu sunt următoarele:
1. Venitul Minim de Incluziune, susținut de guvern în 2016 și promulgat în Parlament, poate fi parte din soluție, dar nu cum e scris acum în program. Noi l-am susținut și pentru că păstrează 50% din beneficiile de ajutor la primele săptămâni de angajare (practic banii de haine și sandviș până la primul salariu). Propunerea PNL de a monitoriza eficiența lui, însă, fie că vom avea anticipate sau nu, nu poate fi pusă în practică nicio zi, pentru că el a fost amânat de trei ori, și acum e amânat până în 2021, practic nu au cum monitoriza o lege care nu se aplică, nu este prinsă în bugetul 2019 și nu are norme de aplicare.
Ce pot face, de fapt: Pot decide aplicarea legii de acum și pot da un HG cu normele de aplicare. Cel mai probabil vor fi puse piedici legate de platforma IT și de faptul că nu a fost prins în bugetul pe 2019, așa că se pot asigura de includerea în bugetul pe 2020 și de fluxul necesar spre local și în baza de date de transferuri.
Ce sper să nu facă: Să decidă aplicarea imediată fără norme testate și să rămână oamenii fără ajutorul de încălzire pentru că nu e gata formularul, baza de date online etc… Lucruri care s-au mai întâmplat.
2. Monitorizarea refuzului unui loc de muncă și pierderea ajutorului la acest refuz. E o măsură PNL populară, așa că înțeleg de ce au inclus-o, dar e utilă în discurs, nu și în practică. În practică, din cei 166.000 de beneficiari de venit minim garantat, sub 2% au refuzat vreodată un loc de muncă de la AJOFM, pentru că nu li s-a propus, nici măcar acum când avem 300.000 de locuri de muncă libere. Lipsește critica și răspunderea AJOFM-ului, admiterea că majoritatea acestor oameni nici nu sunt pregătiți pentru locurile de muncă unde e nevoie de ei. Lipsește complet din program a doua șansă, susținerea întreprinderilor sociale de inserție, iar învățământul dual e o soluție bună, dar pe termen lung.
Sunt măsuri demne de atenție, dar nici una nu vizează cei 1,7 milioane de oameni inactivi, aceia nu sunt nici măcar în evidențele de sprijin financiar și nici în cele de șomaj, statul nu sție mai nimic de ei. Pentru ei pot relansa pachetele de mobilitate care sunt menite să deconteze naveta de la satele vulnerabile la oraș, pot verifica și corecta aplicarea contractelor de solidaritate, unde angajatorii fie au depus dosare și nu au primit banii pentru tinerii angajați, fie nici nu îndrăznesc să folosească asta pentru că știu că funcționează doar pe hârtie.
3. Participarea ONG-urilor ca furnizori de servicii sociale și parteneri: principiul este corect și de salutat. Programul vorbește însă despre încurajare, ori ele sunt cât se poate de motivate deja să facă asta, de ce au nevoie sunt o piață reală de servicii, achiziții funcționale la nivel de județ și local prin standardizare ANAP, astfel încât primarii să nu se mai ferească de aceste achiziții, finanțare adecvată și adaptarea standardelor de calitate.
4. Copii și adopția: da, e nevoie de flexibilizarea legii, e o măsură bună, în continuarea a ce am făcut în 2016, dar în loc de prioritizarea prelungirii monitorizării post-adopție, pentru că părinții adoptivi sunt deja, de departe, cei mai verificați părinți din România, e nevoie ca un copil părăsit să devină mai ușor adoptabil – acum, mai puțin de 1 din 15 copii din sistem sunt adoptabili, iar majoritatea greu adoptabili (lista copiilor greu adoptabili a fost introdusă în 2016). Să ne asigurăm că numărul copiilor care intră anual în sistem devine mult mai mic prin măsuri de prevenție, iar cei care intră capătă statutul de adoptabil în timp util.
5. Dizabilități: aici recunosc că mi-e neclar, pentru că într-un paragraf e abrogată ordonanța și în altul intenția e de adaptare, dar oricare ar fi, OUG 60/2017 a făcut ravagii printre unitățile protejate și a distrus locuri de muncă pentru persoanele cu dizabilități. Sper că intenția e însă cea de modificare și nu de abrogare, e nevoie de reluarea facilităților fiscale pentru unități protejate dar nu cum erau, cu portițe pentru abuzuri. O soluție rapidă este forma pregătită de noi în 2016, cu acces proporțional cu numărul de angajați cu dizabilități și preluarea principiilor din legea economiei sociale (raport maximal între salarii, calcul la norme nu la posturi, transparență). Ce aș sugera este includerea monitorizării active a achizițiilor de mijloace de transport în comun astfel încât să respecte legea cotelor de accesibilizare și sper ca Violeta Alexandru să reușească și unde eu nu am reușit până la capăt, în cele 6 luni de mandat: să scoată din ilegalitate pe normele de accesibilizare chiar instituțiile ministerului.
6. Servicii integrate, care și pentru noi stau la baza abordării sociale, sunt reprezentate și în programul PNL. Diferența esențială este că e prevăzută o integrare a ANES, ANPDCA etc. ori serviciile integrate funcționează pentru beneficiar dacă integrarea este și cu serviciile de ocupare, cu educația și sănătatea și proiecte pilot sunt deja în derulare.
Ce apreciez din program: discursul echilibrat, principiul contributivității la pensii și realismul față de evoluția demografică”.
Totodată, Oana Țoiu a semnalat „și câteva oportunități imediate din fonduri europene, lăsate în 2016 și blocate de PSD în sertare sau folosite doar în declarații” pe care PNL le are:
„Sunt proiecte care pot fi puse în practică până la sfârșitul unui mandat tranzitoriu: kitul pentru nou născuți negociat cu Comisia în 2016, când am securizat bani ca 75.000 de mame pe an să plece din maternitate cu ce au nevoie pentru bebeluși, iar banii sunt încă acolo, nefolosiți; programul Prima cameră, depus în 2016, care să asigure tinerilor care ies din sistemul de protecție o cameră timp de doi ani, ca suport pentru integrarea pe piața muncii, liniile de finanțare pentru bunicii comunității și servicii integrate”.
Nu în ultimul rând, Oana Țoiu a evidențiat faptul că este nevoie de mai mult curaj în asumarea și transparentizarea obiectivelor, dar și în ceea ce privește „semnalarea lipsurilor crunte” din sistem.
„Ce cred că avem nevoie și încă nu e suficient acolo, e de mai mult curaj. Programul e ferm în ambiția declarată și moale în obiectivele concrete. Se discută, se evaluează, se încurajează, se analizează. E drept că timpul e scurt, dar și așa e nevoie de mai mult curaj în transparentizare (de exemplu a utilizării sutelor de milioane colectate de la angajatori ca taxă pentru neangajarea persoanelor cu dizabilități), în semnalarea lipsurilor crunte (de exemplu a județelor unde nu există nici un adăpost de primire a victimelor violenței domestice, care pot fi făcute repede prin programe de interes național), în indicatori care să asigure că banii urmăresc soluții și nu doar probleme.
Va fi un mandat greu, dar deschiderea la dialog și practica transparentizării din mandatul tehnocrat al Violetei Alexandru mă fac încrezătoare că alături de partenerii sociali, câteva măsuri necesare pot fi implementate cu succes”, a conchis Oana Țoiu.",https://www.notabn.ro/oana-toiu-membru-al-consiliului-national-plus-analiza-ampla-a-masurilor-propuse-de-pnl-in-programul-de-guvernare-la-ministerul-muncii/,2020-03-06,About The Author
1337,1337,notabn.ro,"Editoriale La rece, despre dezbaterea în plenul Parlamentului European privind deriva României","1. Intervenția premierului român a fost jalnică. Un discurs agresiv-defensiv, după ce guvernarea, prin păpușarii ei, a fost prinsă în fapt cu chestii una mai gravă decât alta. Nu am nicio compasiune pentru Viorica Dăncilă, ca femeie, ca figurant, ca român, ca orice. Joacă într-o piesă pe care nu o pricepe, în niciun rol. Flancată de membri ai guvernului care, pariez, o disprețuiesc în sinea lor. Sunt la fel ca ea, pe fond, goi și fără performanță, am numai dispreț și pentru ei. Cu nimic mai buni, indiferent de titluri. La fel de mediocri și de ticăloși.
2. România pe care Dăncilă & CO o reprezintă a dat un spectacol sinistru. Hoțul prins cu mâna până la cot în borcanul cu miere care dă lecții de moralitate și cere respect în Uniune. A primit în Parlamentul European un dispreț condescendent. În realitate, toți cei decenți sunt îngroziți. Ca român, mă simt prost, foarte prost, că am un asemenea premier. Mă simt obligată, prima dată în 16 ani, să spun „nu-toți-suntem-la-fel“. Și să muncesc de 10 ori mai mult ca să dovedesc asta. Fără naivitatea că acasă nu poate fi mai rău, mereu mai rău cu PSD. E mereu mai rău, din ianuarie 2017 încoace.
3. Umblă vorba în târg că România nu va prelua presedinția UE cu acest guvern. Sper să avem tot un guvern PSD, ca și cel din urmă neuron să priceapă că PSD a devenit, azi, un cartel menit să își salveze liderul suprem și încă alți câțiva. Și că PSD e azi la putere pentru că a fost salvat în 2015. De un guvern tehnocrat. Îmi doresc, așadar, un guvern PSD până în 2020. Ca să livreze minunățiile pe care le-a promis. Și ca cei mai nenorocoși dintre noi să priceapă că PSD vinde visuri naivilor pe care nu îi cunoaște și pe care nu dă doi bani și dă gratis imunitate hoților care îl conduc. Atât.
4. Oricum am ratat Centenarul și prima președinție a Consiliului UE. Avem datoria morală să ne gândim pe termen lung, la țară, fără PSD în formula sa de azi. Dacă tot e ratat prezentul, avem datoria să lucrăm pentru viitor, în fiecare zi în care să arătăm acasă și prin lumea în care suntem risipiți că suntem altfel decât PSD. Că PSD e o minoritate. Că România nu e agramată, hoață și șarlatană, că așa sunt numai cei care ne conduc acum.
Există soluții politice. Bune, decente, care nu oferă luna de pe cer în schimbul unui viitor dezastruos. Încă puțină răbdare și ochii larg deschiși. Se poate, există rețete și oameni care să repare un prezent stricat. Oameni noi!",https://www.notabn.ro/editoriale-la-rece-despre-dezbaterea-in-plenul-parlamentului-european-privind-deriva-romaniei/,2020-03-06,About The Author
1338,1338,notabn.ro,Pactul pentru Migraţie a fost aprobat,"Pactul global cu privire la migraţii a fost aprobat oficial luni, la Marrakech (Maroc), după proclamarea verbală şi tradiţionala lovitură de ciocan, în faţa reprezentanţilor celor aproximativ 150 de ţări reuniţi în conferinţă interguvernamentală, transmit AFP şi Reuters.
”Acest moment este produsul inspirat al eforturilor. Nu trebuie să cedăm în faţa fricii sau a retoricii false” privind migraţia, a declarat secretarul general al ONU, Antonio Guterres, în deschiderea dezbaterilor de la Marrakech.
El a denunţat ”numeroasele minciuni” răspândite în legătură cu acest acord, care urmează să fie supus unui ultim vot de ratificare în Adunarea Generală a Naţiunilor Unite, la 19 decembrie.",https://www.notabn.ro/pactul-pentru-migratie-a-fost-aprobat/,2020-03-06,About The Author
1339,1339,notabn.ro,Capre negre surprinse într-o zonă stâncoasă din Parcul Natural Bucegi. Video,"Capre negre surprinse într-o zonă stâncoasă din Parcul Natural Bucegi.
Pe raza parcului, specialiștii Romsilva estimează că ar viețui o populație de aproximativ 500 de capre negre. România are o populație dezvoltată de capre negre, specialiștii în cinegetică estimând-o la peste 7.000 de exemplare.
Capre negre surprinse într-o zonă stâncoasă din Parcul Natural Bucegi Capre negre surprinse într-o zonă stâncoasă din Parcul Natural Bucegi.Pe raza parcului, specialiștii Romsilva estimează că ar viețui o populație de aproximativ 500 de capre negre. România are o populație dezvoltată de capre negre, specialiștii în cinegetică estimând-o la peste 7.000 de exemplare. Capra Neagră trăiește în zonele stâncoase montane din Europa. Având musculatura foarte dezvoltată și copite despicate, capra neagră se poate deplasa cu ușurință în zone stâncoase, inaccesibile altor specii, unde-și procură hrana și se refugiază din fața prădătorilor. Caprele negre trăiesc în grupuri de până la 30 de exemplare, structura grupurilor fiind schimbată în funcție de anotimp. Parcul Natural Bucegi, situat în centrul țării, unul din cele 22 de parcuri administrate de Regia Națională a #Pădurilor – #Romsilva, are o suprafață de peste 32.000 de hectare, din care aproape 21.500 de hectare sunt #păduri.*****Chamois in Bucegi Natural Park in #Romania#DezvoltareDurabilă #AriiProtejate #ConteazăPentruViitor #Bucegi #Silvicultură #wildlife #fauna #Chamois Publicată de Regia Nationala a Padurilor – Romsilva pe Miercuri, 4 Iulie 2018
Capra Neagră trăiește în zonele stâncoase montane din Europa. Având musculatura foarte dezvoltată și copite despicate, capra neagră se poate deplasa cu ușurință în zone stâncoase, inaccesibile altor specii, unde-și procură hrana și se refugiază din fața prădătorilor. Caprele negre trăiesc în grupuri de până la 30 de exemplare, structura grupurilor fiind schimbată în funcție de anotimp.",https://www.notabn.ro/capre-negre-surprinse-intr-o-zona-stancoasa-din-parcul-natural-bucegi-video/,2020-03-06,About The Author
1340,1340,notabn.ro,Marea Adunare de la Blaj aLive a adunat 10000 de iubitori ai muzicii pe Câmpia Libertății. Foto,"Sâmbătă, 2 iunie 2018, peste 10.000 de iubitori de muzică, natură și de libertate au participat la Marea Adunare de la Blaj aLive, în anul Centenarului, ce a avut loc pe Câmpia Libertății, la Blaj.Participanții la festival s-au întâlnit cu Vama (Ro), ALMA (Fin), The Mono Jacks (Ro), Satellites (Ro) și Melting Dice (Ro) pe Câmpia Libertății (locul Marii Adunări Naționale de la 1848, locul în care românii transilvăneni au strigat: „Noi vrem să ne unim cu țara!”).
Marea adunare anuală de la Blaj este acum centrată în jurul unui festival multicultural internațional, dedicat educării tinerilor în spiritul libertăților europene, pe fondul conservării simbolurilor culturale românești, prezente în orașul în care ,,a răsărit soarele românilor”.
Ajuns la cea de-a șasea ediție, festivalul Blaj aLive promovează libertatea, educația și inovația ca suport tehnologic pentru dezvoltarea culturală și găzduiește inițiativele tinerelor organizații, parte din noua revoluție culturală. De asemenea, el susține unirea comunităților de pretutindeni, devenind locul de întâlnire pentru petrecerea unui weekend de experiențe culturale binevenite pentru dezvoltarea unei comunități de oameni frumoși, uniți și pregătiți să aducă un plus de culoare și valoare în jurul lor.
Fiind organizat la intersecția drumurilor dintre Cluj, Sibiu, Timișoara și Brașov, festivalul facilitează, prin politica de prețuri, serviciile culturale și turistice oferite, accesul tinerilor la un festival muzical internațional generalist.
Proiectul cultural Blaj aLive este organizat în parteneriat cu Consiliul Județean Alba prin Centrul de Cultură „Augustin Bena” și Primăria Municipiului Blaj.
Participanții s-au bucurat de o varietate de opțiuni de petrecere a timpului dintre concerte în zonele de lounge și în Fun Park-ul Blaj aLive, s-au putut răsfăța cu specialități gastronomice și au reciclat selectiv pentru a fi responsabili față de natură.
foto facebook blaj alive",https://www.notabn.ro/marea-adunare-de-la-blaj-alive-a-adunat-10000-de-iubitori-ai-muzicii-pe-campia-libertatii-foto/,2020-03-06,About The Author
1341,1341,notabn.ro,Consiliul Concurenţei a autorizat tranzacţia prin care AIK Energy LTD preia compania Valahia Gaz SRL.,"AIK Energy LTD desfăşoară activităţi, precum: extracţia gazelor naturale, comercializare en-gros de electricitate şi gaze naturale, vânzare en-gros de ţiţei şi produse petroliere. În România, activitatea AIK se desfăşoară prin intermediul AIK Energy LTD – sucursala Bucureşti, care are ca obiect principal de activitate comercializarea combustibililor gazoşi prin conducte.
Valahia Gaz SRL, importator de gaze naturale, are ca principal obiect de activitate comercializarea combustibililor gazoşi prin conducte.
Părţile implicate în operaţiunea de concentrare economică sunt active în sectorul gazelor naturale, desfăşurând activităţi de furnizare de gaze naturale în regim concurenţial, respectiv import de gaze naturale.
Furnizarea de gaze naturale este o activitate supervizată de către Autoritatea Naţională de Reglementare în domeniul Energiei.
În urma analizei, Consiliul Concurenţei a constatat că această operaţiune nu ridică obstacole semnificative în calea concurenţei efective pe piaţa romČnească sau pe o parte substanţială a acesteia şi că nu există îndoieli serioase privind compatibilitatea sa cu un mediu concurenţial normal.
Decizia va fi publicată pe site-ul autorităţii naţionale de concurenţă, după eliminarea informaţiilor cu caracter confidenţial.",https://www.notabn.ro/consiliul-concurentei-a-autorizat-tranzactia-prin-care-aik-energy-ltd-preia-compania-valahia-gaz-srl/,2020-03-06,About The Author
1342,1342,notabn.ro,"Mesaje ale politicienilor bistrițeni pentru doamne, cu ocazia Zilei de 8 Martie","Politicienii bistrițeni au transmis urări pe rețelele de socializare cu ocazia Zilei de 8 Martie. Iată mai jos mesajele:
Robert Sighiartău, deputat, Secretar General PNL: ,,8 Martie să aducă tuturor doamnelor o primăvară însorită.”
Sorin Hangan, consilier local, Președinte PNL Bistrița: ,,Tuturor doamnelor le doresc o primăvară însorită cu multe bucurii și cu multe vești bune.”
Ioan Turc, Președinte PNL Bistrița-Năsăud: ,,La muuulți ani fericiți tuturor femeilor care ne faceți viața mai frumoasă! Vă îmbrățișez cu drag !!!”.
Stelian Dolha, Prim-Vicepreședinte PNL Bistrița-Năsăud: ,,Toată această zi este despre voi, doamnelor. Fie ca vă sărbătorim ca mame, soții, fiice, prietene, întreaga zi vă e dedicată în întregime. Așa cum, chiar dacă unii recunoaștem mai greu, toate zilele noastre se învârt în jurul vostru. La mulți ani! Să aveți o zi minunată!”.
Cosmin Moldovan, Vicepreședinte PNL Bistrița-Năsăud: ,,Dragi soţii, iubite, mame, fiice şi colege, fie ca toate împlinirile frumoase, sănătatea şi spiritul acestei zile să vă însoţească pretutindeni şi fie ca primăvara iubirii să vă inunde sufletul cu bucurie şi cu parfumul tuturor florilor sale. Vă doresc un 8 Martie cât mai frumos! La mulți ani!”.
Florin Moldovan, consilier județean, Președinte TNL Bistrița-Năsăud: ,,O zi frumoasă tuturor celor fără de care viața noastră ar fi lipsită de culoare, iar trăirile lipsite de sens”.
Emil Radu Moldovan, Președintele Consiliului Județean Bistrița-Năsăud: ,,Cred că în fiecare moment al vieții, femeia trebuie prețuită și apreciată la adevărata ei valoare. Soție, mamă, bunică, soră sau prietenă, femeia poate înlocui pe oricine, dar nu poate fi înlocuită de nimeni ! La mulți și fericiți ani !”.
Ionuț Simionca, deputat PMP: ,,E ziua voastră, a femeilor din viața noastră! Vouă, celor care sunteți mame, bunici, surori sau fiice, vă doresc să fiți răsplătite astăzi cu o mie de flori şi tot atâtea gânduri bune din partea celor ce vă prețuiesc! Împlinirile frumoase, sănătatea şi liniștea sufletească să fie cele mai frumoase cadouri pe care să le primiți odată cu venirea primăverii! La Mulți Ani, doamnelor și domnișoarelor!”.
Ioan Simionca, senator ALDE: ,,La începutul tuturor lucrurilor mărețe se află o femeie. La mulți ani azi, mâine,…..mereu !”.
Bogdan Ivan, Președinte TSD Bistrița-Năsăud: ,,Să fiți iubite, să iubiți, să fiți respectate și apreciate de noi toți. Vă doresc o primăvară frumoasă și plină de împliniri, iar împreună să construim o lume mai bună. La Mulți Ani dragi mame, soții, bunici și prietene !”.
Gelu Muthi, viceprimarul municipiului Bistrița: ,,La mulți ani ! o zi frumoasă, o viață frumoasă să aveți, ființe delicate, sensibile, care dați viață și sens !”.
Nicolae Moldovan, primarul orașului Beclean: ,,La mulți ani tuturor femeilor în această zi extrem de specială, în care ne arătăm aprecierea sinceră față de fiecare mamă, soție, fiică, soră sau prietenă. Vă prețuim pe toate în fiecare zi. La mulți ani binecuvântați!”.",https://www.notabn.ro/mesaje-ale-politicienilor-bistriteni-pentru-doamne-cu-ocazia-zilei-de-8-martie/,2020-03-06,About The Author
1343,1343,notabn.ro,"Parcometre pe bază de energie solară, la Cluj-Napoca","Primăria municipiului Cluj-Napoca a instalat 40 de noi parcometre electronice în zona centrală a municipiului. Acestea funcționează în regim autonom, cu energie solară, fiind dotate cu acumulatori reîncărcabili, care să asigure funcționarea sustenabilă și independentă.
Parcometrele permit ca modalitate de plată: card bancar tip contactless, plata cu monede și carduri preplătite. Automatul nu dă rest.
Primele 40 de parcometre din lotul de 100 au fost instalate în zona I și sunt funcționale. Valoarea totală a achiziției este de 2.591.763,3 lei fără TVA.
De asemenea, Primăria Cluj-Napoca a montat în 2018 panouri digitale care afișează, în timp real, disponibilitatea locurilor de parcare din parcajele cu barieră și parking-urile de pe raza municipiului. Aceste indicatoare digitale de orientare sunt utilizate în variate orașe din Europa.
În prima etapă au fost montate 9 panouri digitale, pe următoarele artere principale:
1. P-ța Cipariu (sens de mers dinspre Calea-Turzii) – afișează informații despre parcările din piețele Unirii, Mihai Viteazul, Cipariu și Parking Leul
2. Piața Cipariu (între B-dul N. Titulescu și Milton Lehrer) – afișează informații despre parcările din piețele Unirii, Mihai Viteazul, Cipariu și Parking Leul
3. Bd. 21 Decembrie 1989 (intersecție cu str. Constanța) – afișează informații despre parcările din piețele Unirii, Mihai Viteazul și parkingurile Leul și Moților
4. Zona intersecției străzilor Horea/Dragalina – afișează informații despre parcarea Mihai Viteazul și parkingurile Leul și cel de la Sala Polivalentă
5. Zona intersecției străzilor Moților/Clinicilor – afișează informații despre parkingurile Moților și de la Sala Polivalentă
6. Strada Garibaldi (între Piața 14 Iulie și pod Garibaldi) – afișează informații despre parcarea din Piața Mihai Viteazul, parkingurile Leul și cel de la Sala Polivalentă
7. Piața Horea Cloșca și Crișan (între str. Dragalina și pod Napoca) – afișează informații despre parcarea din Piața Mihai Viteazul, parkingurile Leul și cel de la Sala Polivalentă
8. Strada Victor Babeș – afișează informații despre parcarea din Piața Unirii, parkingurile Moților și cel de la Sala Polivalentă
9. Străzile Emil Isac (vis a vis de Opera Maghiară) și Cardinal Iuliu Hossu – afișează informații despre parcarea din Piața Mihai Viteazul, parkingurile Moților și Leul.
Valoarea totală a proiectului este de 125.657 lei fără TVA.",https://www.notabn.ro/parcometre-pe-baza-de-energie-solara-la-cluj-napoca/,2020-03-06,About The Author
1344,1344,notabn.ro,De azi avem guvern PNL-PMP. Premierul a numit un secretar de stat de la PMP,"Secretarul general adjunct al PMP, Ioana Constantin, a fost numită secretar de stat în Ministerul Muncii şi Protecţiei Sociale.
Decizia a fost semnată de premierul Ludovic Orban.
„Începând cu data intrării în vigoare a prezentei decizii, doamna Ioana Felicia Constantin se numeşte în funcţia de secretar de stat în cadrul Ministerului Muncii şi Protecţiei Sociale”, se arată în decizia publicată marţi în Monitorul Oficial.
„De azi sunt în slujba dumneavoastră ca secretar de stat la Ministerul Muncii și Protecției Sociale. Mă onorează încrederea acordată de ministrul Violeta Alexandru și de colegii mei din PMP.
Voi avea un mandat bazat pe transparență, seriozitate, dialog, respect față de cetățean”, a menționat Ioana Constantin.
Ioana Constantin, care este una dintre cei mai vocali lideri ai PMP şi are poziţii dure anti-PSD, a devenit asyfel primul reprezentant al partidului fondat de Traian Băsescu care intră în Guvernul Orban.",https://www.notabn.ro/de-azi-avem-guvern-pnl-pmp-premierul-a-numit-un-secretar-de-stat-de-la-pmp/,2020-03-06,About The Author
1345,1345,notabn.ro,"Simona Halep, eliminată de Elina Svitolina de la Turneul Campioanelor","Jucătoarea română de tenis Simona Halep, liderul mondial și principala favorită, a ratat calificarea în semifinalele Turneului Campioanelor de la Singapore, vineri, după ce a fost învinsă de ucraineanca Elina Svitolina, cu 6-3, 6-4, în ultimul meci din grupă.
Semifinale Karolina Pliskova- Caroline Garcia
Caroline Wozniacki-Venus Williams",https://www.notabn.ro/simona-halep-eliminata-de-elina-svitolina-de-la-turneul-campioanelor/,2020-03-06,About The Author
1346,1346,notabn.ro,Ce zice Curtea Constituţională în conflictul dintre preşedinte şi premier?,"Curtea Constituțională a admis parțial sesizarea Guvernului în ce privește refuzul președintelui Klaus Iohannis de a numi miniștrii interimari propuși de premierul Viorica Dăncilă.
Curtea Constituțională a dat o decizie în conflictul dintre președinte și premier în ce privește miniștrii interimari, care, practic dă parțial dreptate ambelor părți, potrivit unor surse din CCR. Astfel, președintele Iohannis este obligat să numească ministrii interimari, dar și că premierul Viorica Dăncilă este obligată să vină în fața Parlamentului pentru a cere un vot de încredere. Decizia referitoare la Dăncilă a fost luată cu unanimitate de voturi, iar cea privindu-l pe Iohannis cu 7 voturi ”pentru” și 2 ”împotrivă”.
I. În ziua de 18 septembrie 2019, Plenul Curţii Constituţionale, învestit în temeiul art.146 lit.a) teza întâi din Constituţie şi al art.11 alin.(1) lit.A.a) şi art.15 din Legea nr.47/1992 privind organizarea şi funcţionarea Curţii Constituţionale, a luat în dezbatere, în cadrul controlului anterior promulgării, următoarele obiecţii de neconstituţionalitate:
A. Obiecţia de neconstituţionalitate a dispoziţiilor art.I pct.28 din Legea pentru aprobarea Ordonanţei de urgenţă a Guvernului nr.83/2016 privind unele măsuri de eficientizare a implementării proiectelor de infrastructură de transport, unele măsuri în domeniul transporturilor, precum şi pentru modificarea şi completarea unor acte normative, precum şi a legii în ansamblul său, obiecţie formulată de 68 de deputaţi aparţinând Grupului parlamentar al Partidului Naţional Liberal;
În urma deliberărilor, Curtea Constituţională, cu majoritate de voturi, a respins, ca neîntemeiată, obiecţia de neconstituţionalitate şi a constatat că dispoziţiile art.I pct.28 din Legea pentru aprobarea Ordonanţei de urgenţă a Guvernului nr.83/2016 privind unele măsuri de eficientizare a implementării proiectelor de infrastructură de transport, unele măsuri în domeniul transporturilor, precum şi pentru modificarea şi completarea unor acte normative, precum şi legea în ansamblul său sunt constituţionale în raport cu criticile formulate.
Decizia este definitivă şi general obligatorie şi se comunică Preşedintelui României.
B. Obiecţia de neconstituţionalitate a Legii pentru modificarea şi completarea unor acte normative în domeniul ordinii şi siguranţei publice, obiecţie formulată de 94 de deputaţi aparţinând Grupurilor parlamentare ale Uniunii Salvaţi România şi Partidului Naţional Liberal;
În urma deliberărilor, Curtea Constituţională, cu unanimitate de voturi în ceea ce priveşte dispoziţiile art.II pct.8 [cu referire la art.321 alin.(5), art.322 alin.(1) lit.a) şi b), art.323 alin.(1) lit.a) şi alin.(2), art.324 alin.(1) lit.a) şi b), art.329 alin.(2) şi (4) şi art.3212 din Legea nr.218/2002 privind organizarea şi funcţionarea Poliţiei Române], art.II pct.16 [cu referire la art.392 alin.(1) lit.b) şi alin.(2) lit.a) din Legea nr.218/2002], şi art.III pct. 4 [cu referire la art.271 alin.(5), art.272 alin.(1) lit.a) şi b), art.273 alin.(1) lit.a) şi alin.(2) şi art.274 alin.(1) lit.a) şi b) din Ordonanţa de urgenţă a Guvernului nr.104/2001 privind organizarea şi funcţionarea Poliţiei de Frontieră Române] şi cu majoritate de voturi în ceea ce priveşte art.II pct.12 (cu referire la art.351 din Legea nr.218/2002) din Legea pentru modificarea şi completarea unor acte normative din domeniul ordinii şi siguranţei publice:
a respins obiecţia de neconstituţionalitate şi a constatat că dispoziţiile art.II pct.8 [cu referire la art.321 alin.(5), art.322 alin.(1) lit.a) şi b), art. 323 alin.(1) lit.a) şi alin.(2), art.324 alin.(1) lit.a) şi b), art.329 alin.(2) şi (4) şi art.3212 din Legea nr.218/2002 privind organizarea şi funcţionarea Poliţiei Române], art.II pct.12 (cu referire la art.351 din Legea nr.218/2002), art.II pct.16 [cu referire la art.392 alin.(1) lit.b) şi alin.(2) lit.a) din Legea nr.218/2002], şi art.III pct. 4 [cu referire la art.271 alin.(5), art.272 alin.(1) lit.a) şi b), art.273 alin.(1) lit.a) şi alin.(2) şi art.274 alin.(1) lit.a) şi b) din Ordonanţa de urgenţă a Guvernului nr.104/2001 privind organizarea şi funcţionarea Poliţiei de Frontieră Române] din Legea pentru modificarea şi
completarea unor acte normative din domeniul ordinii şi siguranţei publice sunt constituţionale în raport cu criticile formulate.
Decizia este definitivă şi general obligatorie şi se comunică Preşedintelui României.
C. Obiecţia de neconstituţionalitate a Legii pentru modificarea şi completarea Legii nr.295/2004 privind regimul armelor şi al muniţiilor, obiecţie formulată de Preşedintele României;
În urma deliberărilor, Curtea Constituţională, cu majoritate de voturi, a respins obiecţia de neconstituţionalitate şi a constatat că Legea pentru modificarea şi completarea Legii nr.295/2004 privind regimul armelor şi al muniţiilor este constituţională în raport cu criticile formulate.
Decizia este definitivă şi general obligatorie şi se comunică Preşedintelui României.
II. În aceeaşi zi, Plenul Curţii Constituţionale, învestit în temeiul dispoziţiilor art.146 lit.e) din Constituţie şi ale art.11 alin.(1) pct.A lit.e), precum şi ale art.34, art.35 şi art.36 din Legea nr.47/1992 privind organizarea şi funcţionarea Curţii Constituţionale, a luat în dezbatere cererea de soluţionare a conflictului juridic de natură constituţională dintre primul-ministru, pe de o parte şi Preşedintele României, pe de altă parte, cerere formulată de primul-ministru.
În urma deliberărilor, Curtea Constituţională, cu majoritate de voturi cu privire la pct.1,2 şi 3 şi cu unanimitate cu privire la pct.4, a decis:
1. Admite cererea şi constată existenţa unui conflict juridic de natură constituţională între primul-ministru, pe de o parte, şi Preşedintele României, pe de altă parte, determinat de refuzul revocării unor miniştri, la propunerea primului-ministru, potrivit art.85 alin.(2) din Constituţia României, republicată, precum şi de refuzul tacit al Preşedintelui României de a numi miniştri interimari, la propunerea primului-ministru, potrivit art.107 alin.(3) din Constituţia României, republicată.
2. Preşedintele României urmează să emită de îndată decretele de revocare a miniştrilor, solicitate de primul-ministru prin adresele nr.5/5321 şi nr.5/5324 din 26 august 2019, precum şi decretele de desemnare a miniştrilor interimari propuşi prin adresele nr.5/5362, nr.5/5363 şi nr.5/5364 din 27 august 2019;
3. Preşedintele României urmează să răspundă, de îndată, în scris şi motivat, cu privire la refuzul propunerilor de numire în funcţia de ministru titular, înaintate de primul-ministru prin adresele nr.5/5321, nr.5/5322, nr.5/5323, nr.5/5324, nr.5/5325 din 26 august 2019.
4. Constată că nu există conflict juridic de natură constituţională între primul-ministru, pe de o parte, şi Preşedintele României, pe de altă parte, generat de refuzul Preşedintelui de a numi miniştrii titulari propuşi de primul-ministru prin adresele nr.5/5321, nr.5/5322, nr.5/5323, nr.5/5324 şi nr.5/5325 din 26 august 2019.
Decizia este definitivă şi general obligatorie şi se comunică, potrivit art.36 din Legea nr.47/1992, primului-ministru şi Preşedintelui României şi se publică în Monitorul Oficial al României, Partea I.
III. Cu privire la sesizările de neconstituţionalitate referitoare la:
– Legea pentru modificarea Legii nr.77/2016 privind darea în plată a unor bunuri imobile în vederea stingerii obligaţiilor asumate prin credite, obiec-ţie formulată de deputaţi aparţinând Grupurilor parlamentare ale Partidului Naţional Liberal şi Uniunii Salvaţi România;
– Legea privind modificarea şi completarea unor acte normative în domeniul protecţiei mediului, obiecţie formulată de deputaţi aparţinând Grupurilor parlamentare ale Partidului Naţional Liberal şi Uniunii Salvaţi România;
– Legea privind modificarea şi completarea articolului 16 din Ordonanţa de urgenţă a Guvernului nr.195/2005 privind protecţia mediului, obiecţie for-mulată de senatori aparţinând Grupurilor parlamentare ale Partidului Naţi-onal Liberal şi Uniunii Salvaţi România;
– Hotărârea Parlamentului României nr.17/2019 pentru numirea unui vice-preşedinte al Autorităţii Naţionale de Reglementare în Domeniul Energiei, membru în Comitetul de reglementare al Autorităţii Naţionale de Regle-mentare în Domeniul Energiei, sesizare formulată de Grupul parlamentar al Uniunii Salvaţi România din Camera Deputaţilor, Curtea Constituţională a dispus amânarea dezbaterilor, pentru data de 9 octombrie 2019.
– Argumentele reţinute în motivarea soluţiilor pronunţate de Plenul Curţii Constituţionale vor fi prezentate în cuprinsul deciziilor, care se vor publica în Monitorul Oficial al României, Partea I.
Compartimentul Relaţii externe, relaţii cu presa şi protocol al Curţii Constituţionale",https://www.notabn.ro/ce-zice-curtea-constitutionala-in-conflictul-dintre-presedinte-si-premier/,2020-03-06,About The Author
1347,1347,notabn.ro,"Erdos Ianos: ""Vrei Ardealul? Nu zău""","Mesajul lui Erdos Janos, angajat la Filarmonica “Dinu Lipatti” din Satu Mare a devenit viral pe Internet. Vineri, 15 martie, Ziua Maghiarilor de Pretutindeni acesta a postat un mesaj pe pagina personală de Facebook legat de problema separării pe criterii etnice. Acesta consideră că totul e o falsă problemă pentru românii din Transilvania.
„M-am născut întîmplător maghiar, așa cum tu, cel care citești, tot întîmplător te-ai născut de o anumită nație. Nu, la naștere n-am plîns cu diacriticele alea multe ale maghiarilor. Doar primele cuvinte, alea inteligibile, le-am spus în maghiară. Și am fost crescut de niște maghiari, familia, de la care am învățat primele lucruri în viață.
Mult mai tîrziu am aflat că mai sînt și alte nații. Și ele cu tradițiile, limba proprie. Interesant cum pe mine, copil, nu m-a deranjat asta. Chiar am încercat să învăț limba lor, să mă obișnuiesc cu tradițiile lor, cu felul lor de a fi.
Mai tîrziu am aflat că aparțin unei nații, nația maghiară. Nu m-a făcut mîndru, nu m-a decepționat; am luat la cunoștință. Așa cum am aflat că alții aparțin de altă nație. În ce m-a schimbat asta? Nimic. Doar că mă interesa mai mult nația mea, istoria ei, defectele ei ( de ce nu? ), dar fără să simt că celelalte nații m-ar deranja, ar fi mai bune sau mai rele. Am aflat că există și alte tipuri de oameni; negri, galbeni, roșii… ”Foarte frumos!”-gîndeam. Diversitatea e frumoasă.
Și am crescut. Am trecut prin școală, facultate, armată, loc de muncă. Și vedeam cum încet, încetuc, e o problemă. Degeaba am învățat o altă limbă, care a devenit ca o a doua limbă maternă, e o problemă cu mine. Nu atît cu mine ci cu nația mea. La fel, am văzut că e o problemă și cu celelalte nații. Pentru că asta conta; nația. ”Nația ta a făcut…” Păi, nene; eu sînt eu, care ”M-am născut întîmplător maghiar…” Tu asta vezi la mine? Nimic mai mult? Chiar deranjez? Ți-am făcut ceva rău? Eu personal? Atunci de ce mă urăști? De ce mă suspectezi? ”Vrei Ardealul!” Nu zău? Dar dacă aici m-am născut, aici am mormintele bunicilor, străbunicilor, oare chiar nu-i al meu? Ce să-l mai vreau? Sînt ”titular pe post”. Ai și tu mormintele străbunilor tăi aici? Foarte bine. Încap. Ce frumos că ne întîlnim la cimitir și ne salutăm! Ei sînt împăcați că se odihnesc unul lîngă altul. Așa vom sta și noi. Atunci de ce să nu ne înțelegem bine și cît trăim? Uite! Eu îți întind mîna. Hai să ne strîngem mîinile, să discutăm ca niște oameni ce
…Nu-i mai simplu? Știu; n-avem aceeași nație, dar asta contează? Omule!
Eu cam asta îmi doresc de ”Ziua tuturor maghiarilor de pretutindeni”. Să fie odată înțelegere, să fie odată pace, să fie odată consens, să construim ceva împreună, nu negînd istoria ci trăgînd învățăminte din greșelile conaționalilor noștri.
”Om să fii, că restul vine de la sine.”",https://www.notabn.ro/erdos-ianos-vrei-ardealul-nu-zau/,2020-03-06,About The Author
1348,1348,notabn.ro,"Vlad Voiculescu: „PSD demonstrează că este un adevărat continuator al PCR""","„După schimbarea de cadre, grosul partidului, eșaloanele 2 și 3, rămâneau absolvite de orice vină. PSD demonstrează că este un adevărat continuator al PCR și aplică aceeași tactică: Clanul Firea-Pandele din Ilfov sare la gâtul Clanului Dragnea din Teleorman, pe care îl acuză inclusiv de propria incompetență. S-a întâmplat înainte cu Geoană vs Năstase, Ponta vs Geoană, Dragnea vs Ponta. Ca bonus, Gabriela Firea a găsit o portiță să își ascundă incompetența și să arunce vina pentru dezastrul din mandatul ei tot pe Dragnea și pe guvernele lui, deși acum câteva luni striga voioasă, în cor, «Daaaaa», când Dragnea «mergea până la capăt»“, mai spune Vlad Voiculescu.
Cofondatorul RO+ punctează că „Bucureștiul arată ca după război: plin de gropi, plin de gândaci, de țânțari, de șobolani, dar problema primarului este că nu i-a dat guvernul șoseaua de centură“. „Păi, ce să faceți, doamna Firea, cu șoseaua de centură? Să o împodobiți cu statui sau să devină navigabilă după fiecare ploaie, ca restul Bucureștiului?“, întreabă Vlad Voiculescu.
În primele 6 luni din 2018, Firea a reușit să cheltuie doar 110 milioane de lei din cele 2,4 miliarde aprobate pentru dezvoltare în 2018 – adică doar 4.5%. „De asta stă pe loc Bucureștiul! Din cauza incompetenței, nu pentru că îi pun bețe în roate colegii de partid de la Guvern, cum încearcă să ne mintă acum Gabriela Firea“, este concluzia lui Vlad Voiculescu.
Gabriela Firea a organizat, miercuri, o conferinţă de presă la Primăria Capitalei în care a vorbit despre relaţia ei cu Guvernul PSD, i-a adus noi acuzaţii lui Liviu Dragnea şi a susţinut că după şedinţa de sâmbătă a Comitetului Executiv al PSD a fost declanşată o nouă campanie de intoxicare marca Liviu Dragnea",https://www.notabn.ro/vlad-voiculescu-psd-demonstreaza-ca-este-un-adevarat-continuator-al-pcr/,2020-03-06,About The Author
1349,1349,notabn.ro,"Dragnea, în proces cu Înalta Curte. Liderul PSD a contestat formarea completelor de cinci judecători","Procesul în care liderul PSD Liviu Dragnea a dat în judecată Instanţa Supremă a început cu o amânare. Un nou termen a fost stabilit pentru 23 noiembrie. Liviu Dragnea a contestat decizia Instanţei Supreme de a nu aplica noile reglementări privind formarea completelor de cinci judecători. Dragnea susţine că legea a fost aplicată selectiv.
Şedinţa era programată la ora 9, iar liderul PSD nu a ajuns la Curtea de Apel. După nici cinci minute, magistraţii au decis să acorde un nou termen, care va avea loc luna viitoare, pe 23.
În acest dosar, Liviu Dragnea susţine că magistraţii Înaltei Curţi de Casaţie şi Justiţie au constituit ilegal completul de cinci judecători, complet care îl judecă şi pe el.
Liderul PSD susţine că ar trebui aplicată legea nouă, care prevede ca toţi cei cinci magistraţi să fie desemnaţi prin tragere la sorţi. Şefa Înaltei Curţi spune că acest complet a fost făcut la începutul anului pe baza legii mai vechi, care prevede ca patru dintre ei să fie puşi prin tragere la sorţi, iar cel de-al cincilea să fie desemnat.",https://www.notabn.ro/dragnea-in-proces-cu-inalta-curte-liderul-psd-a-contestat-formarea-completelor-de-cinci-judecatori/,2020-03-06,About The Author
1350,1350,notabn.ro,Mari scriitori români. Alexandru Macedonski,"Alexandru M. Macedonski a fost un poet şi prozator, dramaturg, șef de cenaclu literar, publicist român.
Născut la Bucureşti în mahalaua „Precupeţii-Noi”, la 14 martie 1854, Alexandru Macedonski a fost nepotul lui Dimitrie Macedonski, căpitan de panduri, participant la revolta din 1821 şi adept al Eteriei. Tatăl sau, colonelul (devenit apoi general) Al. Dimitrie Macedonski, a avut un rol foarte important în alegerea lui Alexandru Ioan Cuza drept domnitor al celor două provincii româneşti unite. A devenit Ministru de război al domnitorului Cuza. Mama sa, Maria, era fiica pitarului Dimitrie Părăianu din mica boierime oltenească.
După absolvirea cursurilor şcolii primare la Craiova, viitorul poet este înscris, în septembrie 1865, în prima clasă a Colegiului din Craiova. Plecat după absolvirea clasei a IV-a gimnazială, la numai 16 ani, în străinătate, colindă de unul singur Austria, Italia, Elveţia, apoi din nou Italia, pentru a se stabili, în 1872, la Bucureşti.
După 1890 lirica lui Alexandru Macedonski trece printr-un proces de esenţializare. În acest an scrie Rondelurile, iar discursul liric este rezultatul unui efort de sinteză şi se bazează pe o metaforă concretă. Poetul renunţă la retorismul primei etape, poezia devenind sugestie şi muzicalitate.Tot în aceeași perioadă scrie: Rondelul rozelor ce mor, Rondelul apei din grădina japonezului, Rondelul câinilor, Rondelul lucrurilor.
Macedonski e unul dintre puţinii noştri autori de rondel. Spre sfârşitul vieţii a scris celebrele cicluri: Rondelurile pribege, Rondelurile celor patru vânturi, Rondelurile rozelor, Rondelurile Senei şi Rondelurile de porţelan. Cele cinci cicluri au fost publicate în volumul postum Poema Rondelurilor (1927).
A publicat un volum de versuri în limba franceză intitulat Bronzes.
Macedonski este şi fondatorul revistei şi cenaclului Literatorul, o grupare formată în 1880 ca reacţie a influenţei germane a grupării Junimea. Poetul a încercat astfel să relanseze caractarul neolatin al limbii şi literaturii române. Alexandru Macedonski a încurajat, la începuturile activităţii lor scriitoriceşti, numeroşi tineri talentaţi, printre care George Bacovia, Tudor Vianu, pe care i-a publicat în revista sa – Literatorul. În 1873 scoate ziarul Oltul, iar în 1896 revista Liga ortodoxă în care vor debuta alţi mari scriitori: Tudor Arghezi, Gala Galaction.
Teoretician al simbolismului şi promotor al noii poezii: Arta versului (1890); Poezia viitorului (1892). A fost influenţat de instrumentalismului poetului belgian René Ghil.
În februarie, anul 1919 boala de inimă face progrese. Peste câteva luni scrie ultima serie de Rondeluri.
Este numit de Octavian Goga, ministrul cultelor şi artelor, sef de birou clasa I. Socotindu-se retrogradat, refuză demn această „ofensă”. Apare în „Universul literar” ultima poezie tipărită de Macedonski în timpul vietii este: Rondelul apei din ograda japonezului.
În septembrie 1920 este țintuit definitiv la pat având un consult medical excesiv.
La 24 noiembrie poetul moare inhalând parfum de trandafiri, cerut cu aviditate. Este înmormântat la Cimitirul Bellu.
A fost ales ca membru post-mortem al Academiei Române (în 2006).",https://www.notabn.ro/mari-scriitori-romani-alexandru-macedonski/,2020-03-06,About The Author
1351,1351,notabn.ro,"Ioan Deneș, un ministru absolut ridicol. S-a deplasat până în Covasna să care niște saci de nisip","Ministrul PSD al Apelor şi Pădurilor, Ioan Deneş, a ajuns astăzi în localitatea Căpeni, unde există riscul producerii de inundaţii pe fondul unei viituri.
El a postat imediat poze pe Facebook unde arată că participă la construirea unui dig cărând saci cu nisip. Deneș a transmis și mesajul ,,FAPTE, NU VORBE”. Rar am văzut ceva mai ridicol. Adică n-ai construit niciun dig, nici tu nici PSD-iștii de dinaintea ta, n-ai luat nicio măsură preventivă și te lauzi că ai mers până în Covasna să cari doi saci în timp ce unul dintre ,,salavatori” vorbește la telefon.
Deneș s-a deplasat oricum inutil, fiindcă de astfel de situații se ocupă Ministerul de Interne și IGSU împreună cu ISU Covasna, Primăria Baraolt. De altfel, ministrul Carmen Dan a ajuns și ea în zona afectată pentru evaluarea situației.
Purtătorul de cuvânt al Inspectoratului Judeţean pentru Situaţii de Urgenţă (ISU) Covasna, Marius Tolvaj, a declarat că situaţia este monitorizată în permanenţă şi au fost mobilizate forţe importante de intervenţie atât din cadrul instituţiei, al pompierilor voluntari, Jandarmeriei şi Poliţiei, cât şi al ISU Mureş şi ISU Bacău, care au venit cu microbuze şi autocamioane pentru a ajuta la acţiunile de evacuare.
Primarul oraşului Baraolt, Lazar Kiss Barna, localitate de care aparţine satul Căpeni, a declarat, pentru AGERPRES, că o parte dintre localnici refuză să îşi părăsească locuinţele şi şi-au asumat prin semnătură această decizie.
El a mai spus că dacă digul se va sparge, autorităţile vor recurge la evacuare forţată, persoanele respective urmând să fie găzduite provizoriu în incinta sălii de sport din localitate.
Ordinul de evacuare a fost dat de Primăria Baraolt în baza deciziei luate miercuri după-amiază, împreună cu Prefectura Covasna, Departamentul pentru Situaţii de Urgenţă şi Sistemul de Gospodărire a Apelor, după ce specialiştii au avertizat că există riscul ruperii digului, din cauza unei viituri ce ar putea să se producă în următoarele ore pe râul Olt.",https://www.notabn.ro/ioan-denes-un-ministru-absolut-ridicol/,2020-03-06,About The Author
1352,1352,notabn.ro,Cristina Iurișniți solicită Avocatului Poporului să-și ceară scuze față de persoanele cu dizabilități,"În conferința de presă de vineri, deputatul USR de Bistrița-Năsăud, Cristina-Ionela Iurișniți, a calificat ca inadmisibilă declarația din această săptămână a Avocatului Poporului, Victor Ciorbea, despre persoanele cu dizabilități și l-a somat, pe acesta, să-și ceară scuze public față de cei pe care i-a jignit când a spus că: ,,avem har-Domnului destule persoane cu dizabilități în România, poate chiar prea multe”. Totodată, deputatul bistrițean a precizat că USR-ul va sesiza Consiliul pentru Combaterea Discriminării cu privire la aceste declarații profund ofensatoare și discriminatoare la adresa celor mai vulnerabili dintre cetățenii României.
,,În România, discriminarea persoanelor cu dizabilități este o realitate pe care autoritățile au datoria legală și morală să o combată, nu să o amplifice prin declarații umilitoare”, a precizat, printre altele, Cristina Iurișniți.
În cadrul conferinței de presă, Cristina Iurișniți s-a referit și la aspecte privind învățământul, la Legea bugetului de stat pe 2019, la moțiunea simplă pe care USR dorește să o depună împotriva ministrului Finanțelor și la lansarea campaniei USR- PLUS privind strângerea de semnături pentru alegerile europarlamentare.
În privința educației naționale, Cristina Iurișniți a spus că proiectul de lege privind depolitizarea învățământului, pe care l-a depus în anul 2017, a fost respins la Senat, dar va relua acest demers pentru că politicul nu are ce căuta la nivel de școli și de inspectorate școlare. Mai mult decât atât, USR militează pentru desființarea Inspectoratelor Școlare Județene, Caselor Corpului Didiactic și Centrelor Județene de Resurse și Asistență Educațională și reorganizarea acestora în Centre de Resurse Didactice, la nivel regional.
Privitor la bugetul de stat, Cristina Iurițniți a spus că îl consideră unul demagogic care nu are cum să acopere toate cheltuielile, iar acordarea unei subvenții de 100 de milioane partidelor politice, în condițiile în care există numeroase probleme care vizează infrastructura școlară, nu are nici o justificare.
Deputatul Cristina Iurișniți a anunțat, totodată, în cadrul conferinței de presă, că USR, partidul din care face parte, alături de PNL, va depune, săptămâna viitoare, o moțiune simplă împotriva ministrului de la Finanțe, Eugen Teodorovici, căruia îi reproșează moduld e întocmire a bugetului de stat, dar și faptul că nu au fost prevăzute resurse financiare corespunzătoare pentru DNA și DIICOT.
La conferința de presă au participat și coordonatorii campaniei demarate în județ în vederea stângerea de semnături în perspectiva alegerile europarlamentare, pentru alianța dintre USR și PLUS, Lorand Sas și Nicolae Păvălean. Cristina Iurișniși a declarat că obiectivul alianței USR-PLUS este de 7 mandate de europarlamentari.",https://www.notabn.ro/cristina-iurisniti-solicita-avocatului-poporului-sa-si-ceara-scuze-fata-de-persoanele-cu-dizabilitati-depolitizarea-invatamantului-printre-proiectele-legislative-ale-deputatului-bistritean/,2020-03-06,About The Author
1353,1353,notabn.ro,MFP prin ANAF scade birocraţia pentru comercianţii de produse energetice,"Procedura de înregistrare a operatorilor economici care comercializează produse energetice a fost îmbunătăţită, pentru a sprijini dezvoltarea industriei de profil.
Astfel, dispare obligaţia firmelor care comercializează produse energetice în sistem angro de a deţine spaţii de depozitare pentru acestea. De asemenea, dispar şi formalităţile aferente recepţionării şi livrării produselor energetice din aceste spaţii.
Cu toate acestea, dacă activitatea necesită utilizarea spaţiilor de depozitare, rămân valabile condiţiile de control şi supraveghere a acestora (dotarea cu rezervoare verificate metrologic, dotarea cu sisteme de gestiune a stocurilor conectate la cu rezervoarele ce carburanţi, dotarea cu sistem de supraveghere video).
Această iniţiativă are la bază următoarele deziderate:
1. Implementarea unui cadru de reglementare suplu, eficient şi adaptat cerinţelor legitime ale mediului economic.
2. Asigurarea premiselor pentru funcţionarea eficientă a pieţei produselor energetice.
3. Limitarea impactului asupra mediului concurenţial şi asigurarea proporţionalităţii intervenţiei instituţiilor de control în economie. Iar, dacă sunt identificate derapaje, intervenţia statului trebuie să fie punctuală, proporţională şi adecvată nivelului riscului identificat, fără afectarea activităţii tuturor participanţilor la piaţă
‘ Mă bucur că noua conducere a ANAF a înţeles importanţa unei atitudini corecte faţă de mediul de afaceri şi şi-a asumat eliminarea acestui obstacol din faţa competiţiei loiale pe piaţa produselor energetice. Această abordare respectă angajamentul meu pentru încurajarea dezvoltării mediului de afaceri autohton şi reprezintă o premisă importantă pentru succesul modernizării şi eficientizării activităţii ANAF. Rolul statului este de a încuraja mediul de afaceri şi de a le crea condiţiile pentru un comportament corect. Iar, dacă sunt identificate derapaje, intervenţia statului trebuie să fie punctuală, proporţională şi adecvată nivelului riscului identificat, fără afectarea activităţii tuturor participanţilor la piaţă.’ a precizat Eugen Teodorovici, ministrul Finanţelor Publice.
Proiectul de ordin poate fi consultat pe site. Ul ANAF la rubrica Transparentă decizională.
SERVICIUL COMUNICARE, RELATII PUBLICE SI MASS-MEDIA",https://www.notabn.ro/mfp-prin-anaf-scade-birocratia-pentru-comerciantii-de-produse-energetice/,2020-03-06,About The Author
1354,1354,notabn.ro,Temperaturi pozitive și precipitații în tot județul Bistrița-Năsăud,"Conform datelor puse la dispoziţie de Sistemul de Gospodărire al Apelor Bistriţa-Năsăud cea mai scăzută temperatură înregistrată noaptea trecută în judeţul nostru a fost de 1,2 gr.C la Șintereag și Salva. În municipiul Bistriţa la ora 6.00 mercurul din termometre indica o valoare de 2,2 gr.C, la Rodna 1,3 gr.C, la Beclean și Chiraleș 1,6 gr.C, iar la Nepos 1,8 gr.C.
Precipitația maximă din ultimele 24 de ore în judetul Bistrița-Năsăud fiind de 3,3 l/mp la Viile Teciii. Grosimea maximă a stratului de zăpadă este de 35 de centimetri la Straja. La Piatra Fântânele stratul de zăpadă măsoară 31 de centimetri, la Mureşenii Bârgăului 28 de centimetri, la Miţa și Colibița 22 de centimetri, iar la Rodna și Valea Mare 15 centimetri.
Personalul de specialitate al Sistemului de Gospodărire al Apelor Bistrița-Năsăud supraveghează în permanență situația pe cursurile de apă, unde pot fi observate fenomente precum: gheață la mal, poduri de gheață sau apă peste pod de gheață.
Amintim faptul că din punct de vedere hidrologic și datorită prognozei meteorologice pentru următoarele ore, ca urmare a precipitaţiilor lichide prognozate, cedӑrii apei din stratul de zӑpadӑ, evoluţiei formaţiunilor de gheaţă şi propagării se pot produce scurgeri importante pe versanţi, torenţi, pâraie, viituri rapide pe râurile mici cu posibile efecte de inundaţii locale, creşteri de debite şi niveluri cu posibile depăşiri ale cotelor de atenție, județul nostru se află sub cod galben de inundații în intervalul 07.03.2018 ora 12:00 – 08.03.2018 ora 12:00, râul vizat fiind Someșul Mare.",https://www.notabn.ro/temperaturi-pozitive-si-precipitatii-in-tot-judetul-bistrita-nasaud/,2020-03-06,About The Author
1355,1355,notabn.ro,Reţeta de weekend: Friptură de porc la cuptor - Rețetă ca la mama acasă,"de Maria Onofrei
Dragii noștri cititori, având în vedere ca a venit din nou iarna la început de primăvară vă recomandăm ca în acest weekend să gătiți ceva sățios potrivit pentru zilele friguroase ca ne ,,îmbrățișează.
Rețeta pe care o recomandăm în acest sfârșit de săptămână o sa va încânte papilele gustative, deoarece este o rețetă cu ,,bun gust„.
Vă urăm poftă bună și spor la gătit!
Ingrediente:
1 bucată de 2,5-3 kg. de spată/pulpă sau ceafă de porc
400-500 de grame de oase de porc, tăiate cu satârul în bucăți
3 morcovi potriviți
2-3 cepe mărișoare
1 bucată de rădăcină de țelină (cât 1 ou mare)
2 fire de păstârnac sau pătrunjel rădăcină
1 căpățână de usturoi
1 măr mare, acrișor
1 lingură rasă de sare grunjoasă
1 linguriță cu vârf de piper negru măcinat
1 linguriță cu vârf de chimen măcinat
1 linguriță de paprika dulce
în plus, pentru sos: 1 lingură de cremă balsamică, 20 de grame de unt, sare și piper după gust
Modul de preparare:
Se pornește cuptorul și se fixează la 220°C. Până se încinge cuptorul, curățăm și tăiem în bucăți mari toate legumele și mărul, pe care le așternem într-o tavă potrivită pentru cuptor și pentru mărimea bucății de carne pe care urmează s-o gătim. Căpățâna de usturoi o tăiem în două, transversal, și îi facem loc și ei în aceeași tavă. Dacă aveți un vas de jena cu capac suficient de mare ca să intre carnea în el, e alegerea perfectă, dacă nu, orice tavă potrivită pentru cuptor este foarte bună. Printre legume facem loc și oaselor tăiate bucăți. Așezăm deasupra legumelor și oaselor bucata de carne condimentată și temperată. Oasele și legumele vor susține carnea de parcă ar fi pe un grătar, așa încât ea nu va atinge efectiv fundul tăvii. Turnăm în tavă un lichid, care poate fi vin, bere sau pur și simplu apă. Eu am pus apă, cam 600 ml, cât să nu atingă partea inferioară a bucății de carne. Se dă carnea la cuptorul preîncins la 220°C timp de 15 minute, apoi se scoate și se stropește cu lichidul din tavă. Se reduce temperatura cuptorului la 180°C.
Profităm de timpul în care cuptorul se răcorește puțin și învelim carnea cu folie de aluminiu, dacă nu avem capac. Eu folosesc folia de aluminiu fără teamă, chiar nu cred toate basmele care circulă pe internet. Se bagă tava sigilată cu folie sau acoperită cu capacul în cuptorul încălzit la 180°C – 170°C ventilat – și se socotesc câte 45 minute de gătire/kilogramul de carne. Bucata mea de spată a cântărit 2.9 kilograme (după dezosare/degresare) așa că am socotit că e nevoie de 2:15 ore. După 1 oră (aproximativ la jumătarea timpului indicat de gătire) am scos tava și am întors carnea pe partea opusă. Am sigilat tava la loc și am băgat-o din nou în cuptor, pentru restul timpului (1:15 ore) de gătire indicat.
Această friptură de porc la cuptor este delicioasă și rece, într-un sandviș, bate la scor de neprezentare orice mezel.
Să vă fie de folos!",https://www.notabn.ro/reteta-de-weekend-friptura-de-porc-la-cuptor-reteta-ca-la-mama-acasa/,2020-03-06,About The Author
1356,1356,notabn.ro,"Secretar de stat din MApN, demis de Gabriel Leș. Andrei Ignat, pentru NotaBN: La acest moment, nu doresc să comentez","În weekend, Ministerul Apărării Naționale, Gabriel Leș a anunțat printr-un comunicat de presă, postat pe site-ul instituției, că l-a demis pe secretarul de stat Andrei Ignat, în urma rezultatelor preliminare a evaluării care se desfășoară, în aceste zile, în Minister.
,,Ministrul apărării naționale, Gabriel Leș, a dispus demararea, în perioada curentă, a unui amplu proces de evaluare a activității diferitelor structuri ale M.Ap.N., ce vizează eficientizarea activității instituției. Rezultatele preliminare au subliniat necesitatea relansării și reenergizării activității manageriale a departamentului responsabil de activitatea de înzestrare. În acest context, ministrul apărării naționale a decis ca oportună eliberarea din funcție a domnului Andrei Ignat, secretar de stat al Departamentului pentru Armamente, propunere ce a primit avizul premierului” se arată pe site-ul MApN.
Potrivit ezv.ro, secretarul de stat demis ieri este un apropiat al lui Liviu Dragnea și de aici se trage demiterea acestuia. Potrivit sursei citate, Andrei Ignat este cel care a blocat licitaţia privind achiziţia de corvete pentru Armata României.
Contactat de NotaBN, secretarul de stat demis, Andrei Ignat, ne-a spus că ,,la acest moment, nu doresc să comentez”, lăsând să se înțeleagă că ar putea face declarații, la un moment dat, despre demiterea lui.",https://www.notabn.ro/secretar-de-stat-din-mapn-demis-de-gabriel-les-andrei-ignat-pentru-notabn-la-acest-moment-nu-doresc-sa-comentez/,2020-03-06,About The Author
1357,1357,notabn.ro,"Noutățile Paradei militare de la București, din acest an, dedicată Zilei Naționale. Album foto","Cu ocazia Zilei Naționale a României, ca de obicei, cea mai mare Paradă militară va avea loc în capitală. Fiind un an cu încărcătură emoțională deosebită, anul Centenarului Unirii, și Parada militară care va avea loc peste câteva zile în București, va fi una deosebită. Vor trece pe sub Arcul de Triumf, 4000 de militari și peste 200 de mijloace tehnice, iar cerul capitalei va fi survolat de 50 de aeronave. Dintre cei 4000 de militari prezenți al paradă, 500 sunt militari străini din 20 de state partenere, respectiv: Albania, Bulgaria, Canada, Cehia, Croaţia, Estonia, Franţa, Germania, Grecia, Italia, Letonia, Lituania, Polonia, Portugalia, Regatul Unit al Marii Britanii şi al Irlandei de Nord, Republica Moldova, Slovacia, SUA, Turcia şi Ucraina.
Elementele de noutate ale Paradei militare dedicată Zilei Naționale a României, din acest An Centernar sunt: defilarea unor detașamente în ținute de epocă, un detașament de cai, un detașament format din transportoarele blindate Pirahna 5, o instalație de rachete Patriot, un detașament de rezerviști voluntari și un detașament format din militari veterani și veterani cu dizabilități.
Parada militară de la București desfășurată în Piața Arcului de Triumf, va începe sâmbătă, 1 decembrie 2018, la ora 10. Înaintea acestui eveniment, la ora 8, în Parcul Carol I, va avea loc o ceremonie militară și religioasă de depuneri de coroane și jerbe Mormântul Ostaşului Necunoscut din Bucureşti.
Sursă foto: MApN",https://www.notabn.ro/noutatile-paradei-militare-de-la-bucuresti-din-acest-an-dedicata-zilei-nationale-album-foto/,2020-03-06,About The Author
1358,1358,notabn.ro,Cărțile și Cântecele Marii Uniri,"Sub genericul ,,Cărțile și Cântecele Marii Uniri” se va desfășura, miercuri, 31 ianuarie, cu începere de la ora 13, la Liceul Tehnologic ,,Liviu Rebreanu” din Maieru, o acțiune culturală, organizată de Biblioteca Județeană George Coșbuc, dedicată Centenarului. În cadrul acestui eveniment, Adrian Onofreiu, serviciul județean al Arhivelor Statului, va face o radiografie a percepției marelui eveniment în ținuturile noastre, iar Biblioteca Județeană va trece în revistă cărțile și cântecele dedicate Marii Uniri. Cantautorul Florin Săsărman va avea un recital în care se vor regăsi parte din cântecele dedicate evenimentului ce a marcat acum un secol pentru totdeauna istoria noastră.",https://www.notabn.ro/cartile-si-cantecele-marii-uniri/,2020-03-06,About The Author
1359,1359,notabn.ro,"Fost preşedinte al Consiliului Judeţean Cluj a explicat cum funcţionează mafia în România şi cum a ajuns el din şofer, director şi preşedinte al CJ","Mihai Seplecan este un fost preşedinte al Consiliului Judeţean Cluj judecat pentru uz de fals,. El a explicat în faţa instanţei cum se implică partidele în numirea pe funcţii la instituţiile publice, fie că vorbim despre directori sau femei de serviciu. Judecătorul i-a permis să vorbească două ore la cuvântul de încheiere şi apoi a decis repunerea pe rol a dosarului.
Mihai Seplecan (36 de ani), fost preşedinte al Consiliului Judeţean (CJ) Cluj în perioada iunie – decembrie 2015 şi fost membru important al filialei clujene a PNL, a fost, săptămâna trecută, protagonistul unui moment rar în instanţele din România. Judecat fiind pentru uz de fals, deoarece şi-ar fi folosit diploma falsă de absolvire a Facultăţii de Drept a Universităţii „Spiru Haret” din Bucureşti, pentru a fi angajat în diferite posturi.
Şofer, director, preşedinte de Consiliu Judeţean. Seplecan a relatat cum a ajuns, în perioada 2012-2014, director comercial adjunct la Electrica Furnizare filiala Transilvania Nord, director de dezvoltare la Hidroserv, membru al Consiliului de Administraţie al Aeroportului Cluj şi al Regiei de Drumuri Judeţene şi consilier personal pentru 4 primari de comune din judeţ.
Cariera lui a început în 2005 cu postul de şofer al preşedintelui liberal al Consiliului Judeţean Cluj, Marius Nicoară. A urcat, pas cu pas, în ierarhia partidului, până a ajuns preşedinte al Consiliului Judeţean Cluj. Totul s-a făcut la recomandare politică, afirmă Seplecan, şi susţine că are şi dovezi, pe care le-a prezentat în instanţă: o recomandare semnată şi ştampilată de preşedinţii PNL Cluj, Marius Nicoară şi PSD Cluj, Remus Lăpuşan (pe vremea USL-ului), redactată în primăvara lui 2013, în care se scria negru pe alb: „În urma discuţiilor avute în cadrul USL Cluj, vă recomandăm numirea domnului Seplecan Mihai în funcţia de DIRECTOR COMERCIAL ADJUNCT la ELECTRICA FURNIZARE”.
Declaraţiile mele în faţa judecătorilor au constat în explicarea sistemului, care este format din politicieni, poliţişti, judecători, procurori, medici, doctori, profesori, profesori universitari. Nu e o mafie ca în Sicilia, unde sunt câteva familii, în acest sistem sunt oameni din toate instituţiile infiltraţi politic – oameni fără pregătire angajaţi de partide în anumite posturi, să zicem la Direcţia Silvică sau la Direcţia de Sănătate Publică. În momentul când un om politic cu influenţă dorea să-şi rezolve vreo problemă – să-şi taie nişte brazi sau să-şi ia un teren în concesiune – întreba: „Pe cine avem la Direcţia Silvică?” Oameni angajaţi cu 2, 3, 4, 5, 10 ani în urmă acolo de partid, care au rămas datori pentru că au primit o slujbă, şi la Stat e bine, nu lucri în weekend, ai prime de sărbători, termini la 4 după-masa munca, se executau. Oamenii care îs tehnocraţi, şi nu vorbesc de tehnocraţii lui Cioloş, ci de oameni cu experienţă şi cu vechime de 20 de ani într-o instituţie, aceştia nu se prea băgau. Cei care erau infiltraţi politic trebuiau să facă anumite lucruri, despre care nu pot să spun, neapărat, că erau ilegale, dar nu erau nici legale. De exemplu, o adeverinţă care se elibera între una şi 30 de zile era eliberată în 3 ore. Era forţată un pic legea. Nu pot să spun eu că sunt ilegalităţi, că nu sunt organ de control, dar cel puţin era forţată legea. Atunci, tot timpul la cei care se aflau în conducerea acestor partide veneau alţi colegi de partid, vecini, prieteni, cunoscuţi etc. şi spuneau: „Bă, Marius Nicoară” (Marius Nicoară – ex preşedinte al Consiliului Judeţean Cluj-nr), „Bă, Daniel Buda” (preşedintele PDL Cluj), „Bă, Seplecan” … „Nu ştii pe cineva la ITM? la AJOFM? DSP? şi aşa mai departe”. Această mizerie, creată bineînţeles de politicieni, începând din anii 90, de la Iliescu, Roman şi ceilalţi, s-a dus în ultimii 29 de ani ca bulgărele de zăpadă şi acum a puşcat, dar asta nu înseamnă că cei care sunt acum la conducere sunt vinovaţi pentru toată mizeria care s-a întâmplat până acum. Acest sistem este, după părerea mea, statul paralel. „VENEAI CA ÎNCEPĂTOR ÎN DOMENIU, DOAR CĂ NU ERAI ANGAJAT CA ÎNCEPĂTOR, CI CA DIRECTOR” Tu cum ai fost angajat? Am fost angajat exact ca toţi ceilalţi despre care povesteam mai sus, pe intervenţii politice, pe recomandări ale preşedinţilor de organizaţii. Practic, preşedinţii de organizaţii luau un număr de 10-15 -20 de persoane care erau la conducerea acelui partid şi le răsplăteau cu diferite funcţii, fiecare după şcoala pe care a terminat-o. Am fost puşi, într-adevăr, pe direcţia studiilor noastre. Aveai cât de cât habar în acel domeniu, dar veneai ca începător în domeniu, doar că nu erai angajat ca începător, ci ca director. Asta era toată chestia. În toate instituţiile s-a făcut la fel. Eu din 2005, după ce am plecat din PRM, am fost luat de domnul Marius Nicoară, care era atunci preşedinte al Consiliului Judeţean Cluj, pe post de şofer, pentru că nu exista o altă funcţie la cabinetul dânsului şi toată ziua o petreceam cu el şi aveam nevoie de maşină pentru a-l duce pe teren. Ulterior, domnul Marius Nicoară m-a sprijinit în toate funcţiile pe care le-am avut: am fost de două ori membru în Consiliul de Administraţie la Aeroport şi RADPP Cluj (Regia de Administrare a Domeniului Public şi Privat), am fost o dată vicepreşedinte al Consiliului Judeţean, o dată am fost preşedinte al Consiliului Judeţean, şi am ocupat două funcţii de director la Electrica Furnizare şi Hidroserv, toate în mandatul în care Marius Nicoară a fost preşedinte al PNL Cluj. Am avut o relaţie foarte bună, chiar de prietenie, timp de 10 ani de zile. Am fost, de asemenea, consilier la patru primării din judeţ, iar primarii au confirmat că posturile au fost create tot pentru mine pe linie politică. Adică nu existau la ora angajării mele, dar, legal, Consiliul local putea înfiinţa un post de consilier personal al primarului. Aceste funcţii erau un fel de recompensă pentru activitatea de la partid? În toate aceste funcţii eu mi-am făcut datoria. De exemplu, la funcţiile de consilier al primarului, eu mergeam, mă implicam. Lucram cât aveam de lucrat la nivel de comună. La fel s-a întâmplat la Electrica Furnizare şi la Hidroserv, nimeni nu poate să spună că nu am muncit. Toţi munceam. Şi cei care erau angajaţi prin sistemul „paralel” îşi făceau datoria. Doar că erau mai privilegiaţi, celorlalţi le era frică de ei pentru că au venit politic şi că au putere. Acest sistem a indus şi frica, şi teroarea în oameni, iar cei foarte vechi, profesioniştii au început să nu mai zică nimic în faţa acestor oameni. „TU, AJUNGÂND DIRECTOR LA NIVEL LOCAL, ANGAJAI ŞOFER, FEMEIE DE SERVICIU ETC.“ Practic, cum se făceau angajările? Nu e vorba aici doar de cazul meu, pentru că toată lumea aşa făcea, toţi. Se făcea o hârtie semnată şi ştampilată de liderul sau liderii de partid, dacă era coaliţie. Era un fel de recomandare: „PSD şi PNL o recomandă pe persoana X în următoarea funcţie.” (vorbeşte de perioada în care funcţiona USL- coaliţia PNL-PSD-nr). Numirile veneau astfel: partidele politice numeau miniştri, miniştri numeau secretarii de stat, secretarii de stat numeau directorii regionali, aceştia numeau directorii locali. Tu cu această recomandare mergeai la directorul superior funcţiei. Aşa se ajungea, în unele cazuri, chiar până la nivel de secretar de stat sau de ministru. Astfel, erai numit şi ajungeai director. Acest sistem se ducea până la nivel de şofer şi femeie de serviciu. Asta am semnalat eu în faţa instanţei. Nu vreau să se înţeleagă că numai eu făceam asta, aşa mergea sistemul. Tu, ajungând director la nivel local, angajai şofer, femeie de serviciu etc, posturile care trebuiau ocupate conform organigramei, că nu făceai ilegalităţi. Doar că tu aveai decizia. Atunci, atenţie, ce se întâmpla: iar nu veneau oameni cât de cât compatibili cu acele funcţii. Nu se făcea practic o ilegalitate, ci o imoralitate şi, practic, la multe imoralităţi, uite unde a ajuns ţara după 29 de ani. E adevărat că pentru a fi femeie de serviciu nu trebuie să ai postliceală sau pentru a fi şofer era obligatoriu să si carnet categoria B, problema este că se angajau tot oameni din sistem. Ăsta este statul paralel. Eu nu am făcut angajări, pentru că eram director comercial adjunct. Directorul general decidea cum se fac angajările, fie pe baza unei liste de la partide, fie avea el propria listă. „PROBLEMA ESTE CĂ ANGAJAREA PE ACEL POST NU SE FĂCEA PE CRITERII DE COMPETENŢĂ”
E normal, ca de exemplu, un primar să aleagă să angajeze 2-3-5-10 oameni apropiaţi, oameni pe care se poate baza cum ar fi un economist, şoferul, un jurist, oameni cu care poate să colaboreze, doar că aici s-a ajuns până la cel mai de jos nivel. Partidul care i-a pus pleca după 2 ani, să zicem, şi acei oameni rămâneau în sistem. Oamenii aceia la un moment-dat acumulând şi experienţă îşi făceau datoria, doar că ei nu au uitau cine i-a angajat. Din cauza fricii şi legilor permisive, care îţi permit să schimbi uşor pe oricine dintr-o instituţie, dacă au fost puşi de un lider PNL, şi urma să vină la putere PSD, să zicem, se mulau pe noul partid pentru că ştiau că pot fi oricând daţi afară. Astfel statul paralel era preluat de guvernarea următoare. Oamenilor le era frică, aveau rate, aveau familie, e normal. Odată cu guvernarea, de obicei, se schimbau doar poziţiile de top. Unii dintre noii directori aduc la rândul lor oameni noi, dar rămân şi o parte dintre cei din garda veche, care se mulează pe noua conducere. Angajaţii din instituţiile statului au dreptul să aibă preferinţe politice, problema este că angajarea pe acel post nu se făcea pe criterii de competenţă. „PARTICIPĂ CINE VREA, CÂŞTIGĂ CINE TREBUIE” Posturile se ocupă prin concurs sau se trece peste? Erau poziţii pentru care se făceau concursuri, atunci când legea prevedea, dar se mergea pe sistemul „participă cine vrea, câştigă cine trebuie” Asta se întâmplă la toate instituţiile publice? Da, peste tot. La toate instituţiile publice. Dacă mergem acum la orice instituţie găsim această structură. De exemplu, dacă luăm Poliţia Locală (aflată în subordinea Primăriei Cluj-Napoca), vom găsi oameni vechi din perioada lui Funar, găsim foşti membri PNL, noi membri PNL, prieteni sau copii de judecători, de procurori, de medici. Practic, în fiecare instituţie se crea şi un stat paralel, aducându-se astfel de angajaţi: fiul şefei Curţii de conturi, un copil de avocat, un copil de medic, iar părinţii acestora îţi deveneau datori. De aceea, de exemplu, cad greu aceşti directori de regii autonome, fiindcă acolo sunt copiii, apropiaţii oamenilor cu influenţă din oraş, fie că vorbim de poliţie, procuratură, avocatură, medicină, ce-o fi. Când tu încercai să-l dai afară, corect, cu acte, pe un director, deoarece acesta i-a dat un salariu bun copilului unui judecător, acesta putea interveni şi tu pierdeai în instanţă.
După demiterea de la Consiliul Judeţean, Mihai Seplecan s-a ţinut departe de politică. El spune că are grijă de sănătate şi călătoreşte. A devenit vegetarian şi a mers în mai multe pelerinaje la diferite obiective religioase.",https://www.notabn.ro/fost-preedinte-al-consiliului-judeean-cluj-a-explicat-cum-functioneaza-mafia-in-romania-si-cum-a-ajuns-el-din-sofer-director-si-presedinte-al-cj/,2020-03-06,About The Author
1360,1360,notabn.ro,Handbal feminin: SCM Râmnicu Vâlcea cucerește SUPERCUPA ROMÂNIEI. VIDEO,"de Mihai Sărmășan
Campioana en-titre la handbal feminin, CSM Bucureşti, a pierdut sâmbătă, la Sala Polivalentă ,,Ioan Kunst Ghermănescu” din București, Supercupa României, după ce fost învinsă de formaţia SCM Râmnicu Vâlcea, scor 33-31, după patru reprize de prelungiri. Duelul a fost o reeditare a finalei Cupei României din 2018, care însă a fost câştigată de CSM Bucureşti (scor 29-22).
De această dată însă, CSM a avut probleme serioase în faţa motivatei echipe vâlcene, care a dominat meciul până în minutul 57. Aflat la debutul pe banca SCM, antrenorul Florentin Pera a acuzat unele decizii de arbitraj şi a ţipat la observator, fiind penalizat. Finalul a fost incendiar, cu egalitate după 60 de minute, 21-21, şi s-a intrat în prelungiri.
Şi Magnus Johansson, tehnicianul de la CSM, a reclamat decizii de arbitraj, primind cartonaş galben în prima repriză a prelungirilor. Tensiunea s-a menţinut şi în cele două reprize de prelungiri, cu goluri spectaculoase şi duelul Neagu – Glibko în prim-plan, plus intervenţii ale portarilor Grubisici şi Dumanska, dar egalitatea a persistat, 26-26, urmând încă două runde de câte cinci minute.
,,Aţi fost mai bune tot meciul. Dumnezeu ne va ajuta să câştigăm”, le- a spus Pera jucătoarelor sale înaintea reintrării pe teren. SCM Râmnicu Vâlcea a ţinut cu dinţii de fiecare minge şi a câştigat Supercupa în faţa mult mai titratei campioane CSM Bucureşti. Fizic, Vâlcea a arătat mai bine, iar în ultimele minute a reuşit să facă sprintul decisiv, 33-31. Ar mai fi de remarcat faptul că Glibko a marcat două euro-goluri, iar în prelungiri pivotul Petrovic a făcut ce a vrut pe semicercul campioanei.
CSM Bucureşti nu a mai pierdut un trofeu pe plan intern din august 2015, când HCM Baia Mare a învins-o în Supercupa României. Este greu de spus acum dacă Vâlcea va reuşi să pună probleme echipei CSM Bucureşti şi în Liga Naţională, dar în mod cert vom avea cel puţin o formaţie care o poate ţine sub presiune, după două sezoane în care ,,tigroaicele” au defilat.
În stagiunea 2018-2019, CSM Bucureşti va juca în grupele Ligii Campionilor, în timp ce echipa SCM Râmnicu Vâlcea în Cupa EHF.
La masculin, tot sâmbătă, Supercupa a revenit campioanei Dinamo Bucureşti, care s-a impus în faţa celor de la HC Dobrogea Sud, cu scorul de 31-26 (16-17).
Supercupa României la handbal feminin – Festivitatea de premiere SCM Râmnicu Vâlcea a câştigat Supercupa României la handbal feminin, după ce a învins echipa CSM Bucureşti cu scorul de 33-31. Felicitări! Publicată de TVR1 pe Sâmbătă, 25 August 2018
sursa foto și video: facebook TVR pagina oficială",https://www.notabn.ro/handbal-feminin-scm-ramnicu-valcea-cucereste-supercupa-romaniei-video/,2020-03-06,About The Author
1361,1361,notabn.ro,Ce mesaj a transmis contracandidatul Laurei Codruța Kovesi după audierea pentru șefia Parchetului European?,"Unul dintre candidații pentru postul de șef al Parchetului European a avut o reacție foarte bună față de prestația Laurei Codruța Kovesi la interviul de la Bruxelles.
Laura Codruța Kovesi s-a situat pe prima poziție, în fața celorlalți doi candidați, în urmă audierii de astăzi.
„În ce mă privește, nu am avut de suportat presiuni politice în statul meu. Dar știu că acest lucru se întâmplă în alte state. Știu, de pildă, că este cazul unuia dintre candidații la acest post. Pentru mine, este o onoare să fac parte dintre acei puțini candidați care au fost selectați pe lista finală, – și tocmai alături de dumneaei. Nu pot decât să o felicit pentru curajul de care dă dovadă.“
Andreas Ritter (Germania) despre Laura Codruța Kövesi (România),
astăzi, 26 februarie 2019,
în comisia LIBE, la audierea pentru postul de șef al Parchetului European.
#justițieNUcorupție",https://www.notabn.ro/ce-mesaj-a-transmis-contracandidatul-laurei-codruta-kovesi-dupa-audierea-pentru-sefia-parchetului-european/,2020-03-06,About The Author
1362,1362,notabn.ro,"Deputatul Robert Sighiartău: ,,Prin demisia ministrului pentru Afaceri Europene credibilitatea țării e pusă și mai mult sub semnul întrebării.""","Demisia ministrului pentru Afaceri Europene arată lipsa totală de pregătire și coeziune a Guvernului în ceea ce privește pregătirea României în preluarea conducerii la nivel european.
Credibilitatea țării e pusă și mai mult sub semnul întrebării.
Premierul Dăncilă nu a făcut pașii necesari pentru a gestiona această uriașă responsabilitate. Ultimele vizite din afara UE arată mai degrabă o derută în politica externă pe care o încearcă Guvernul.
România are nevoie urgentă de un nou guvern, care să reprezinte țara cu demnitate și cu profesionalism.
Actuala majoritate trebuie să fie responsabilă și să accepte că în această formulă România va face pași înapoi și își va compromite prestigiul obținut de diplomația românească în raport cu țările din Uniunea Europeană.
sursa foto și text: Facebook Robert Sighiartău",https://www.notabn.ro/deputatul-robert-sighiartau-prin-demisia-ministrului-pentru-afaceri-europene-credibilitatea-tarii-e-pusa-si-mai-mult-sub-semnul-intrebarii/,2020-03-06,About The Author
1363,1363,notabn.ro,Vânzările de maşini se menţin la cel mai ridicat nivel al ultimilor zece ani,"Piaţa auto a înregistrat un volum al livrărilor de 13.407 unităţi în luna august din acest an (cea mai bună lună august din ultimii zece ani), cu 9,7% mai mult decât în luna similară a anului an­te­rior, po­trivit date­lor Aso­cia­ţiei Produ­că­to­rilor şi Impor­ta­torilor de Auto­mobile (APIA).
Ca urmare, după 8 luni din acest an, volumul total al livrărilor de autovehicule ajunge la 119.093 unităţi, cu 22,0% mai mult decât în perioada similară a anului trecut, acesta fiind şi cel mai mare volum al vân­zărilor de auto­mo­bile în­re­gistrat în pri­mele 8 luni în ul­timii zece ani (în 2009, primul an al re­cesiunii eco­no­mice, se înregistrau doar 103.592 uni­tăţi).
Piaţa va urca la cel puţin 150.000 de autoturisme, cred specialiștii.",https://www.notabn.ro/vanzarile-de-masini-se-mentin-la-cel-mai-ridicat-nivel-al-ultimilor-zece-ani/,2020-03-06,About The Author
1364,1364,notabn.ro,ANAF vinde averea celui mai mare datornic la stat,"Robert Negoiță, românul cu cele mai mari datorii la stat, executat silit săptămâna viitoare! Fiscul organizează licitație pentru recuperarea a peste 50 milioane de euro de la primarul sectorului 3.
Suma pe care Fiscul o are de recuperat de la Robert Negoita a ajuns acum la 233,5 milioane de lei, adică peste 50 de milioane de euro, conform profit.ro. Suma include dobânzi și penalități, dar și datoria primară.
Fiscul organizează, săptămâna viitoare, pe 21 iunie, o licitație în care scoate la vânzare mai multe zeci de garsoniere și apartamente, dar și 546 de locuri de parcare subterane, în complexul aparținând fraților Negoiță din Popești Leordeni, la care se adaugă două terenuri, de aproape 2.000, dar și alte spații.",https://www.notabn.ro/anaf-vinde-averea-celui-mai-mare-datornic-la-stat/,2020-03-06,About The Author
1365,1365,notabn.ro,Despre interesul naţional,"Autor:Adrian Papahagi
Ne explică unii că Germania e în rivalitate cu Franța, că Italia critică Franța, iar Varșovia e în dezacord cu Bruxelles-ul, deci UE nu are cum să reziste, fiindcă interesele naționale primează.
Păi, în logica asta, și Clujul e în conflict cu Bucureștiul pentru construcția unui spital și a unei centuri, și Moldova ar vrea să-și construiască extrem de necesara autostradă fără să depindă de decizia mafiei teleormănene etc. – dar asta nu înseamnă că trebuie să desființăm România.",https://www.notabn.ro/despre-interesul-national/,2020-03-06,About The Author
1366,1366,notabn.ro,"Mesaj cutremurător și imagini greu de descris postate de Alexandra Furnea, supraviețuitoare de la Colectiv","Avem tot ce ne trebuie
E aproape ora 5 dimineața și deschid obosită ochii. Am reușit să dorm, însumat, vreo 2 ore. Bandajele jilave mi se lipesc de răni și durerea începe să se trezească în corpul meu cu toată puterea de care este capabilă. Fiecare mișcare este un chin. Sistemul de susținere pe care l-a improvizat mama cu o seară în urmă – din perne și prosoape aduse de acasă – așa încât să nu dorm pe spatele recent grefat, a eșuat, iar colțul unei perne se atinge de rana deschisă de pe omoplat, acolo unde nu s-a prins pielea. Simt că salteaua dură îmi jupoaie carnea în timp ce încerc să îmi ajustez cumva poziția ca să nu mai simt usturimea. Îmi vine să vomit din cauza senzației, dar închid ochii și număr în gând până la 10, lent, asurzită de bătăile inimii mele panicate. „1, 2, 3, 4, 5, 6, 7, 8, 9, 10”.
Începe să se facă zarvă pe coridor. Sosesc rând pe rând asistentele și aud discuțiile lor simple, de oameni sănătoși.Trag cu urechea la glumițele pe care le rostesc, în timp ce mă cuprind frisoanele. Este frig în salon, deoarece geamurile nu sunt bine izolate, iar caloriferul electric pe care ni-l dă seară de seară o asistentă cu suflet mare (în mod normal, nu ar avea voie să îl scoată din sala alăturată) nu face față temperaturii scăzute de afară. Încerc să mai dorm câteva minute dar, dintr-o dată, îmi amintesc că este iarăși luni și începe o nouă săptămână de chin. Realizez că urmează baia și încep să tremur și mai tare, dar de data aceasta de frică. Apoi, ca într-un coșmar care se adeverește, văd silueta asistentei în cadrul ușii.
Cu ochi miloși, femeia îmi spune pe nume: „Alexandra, vino la băiță”. Mâinile i se odihnesc pe spătarul scaunului cu rotile și ezită o clipă înainte să intre în salon ca să mă ajute să mă ridic din pat. Când face primul pas înspre mine, lacrimile îmi țâșnesc din ochi și se preling pe cojile de pe obrajii arși. Încep să plâng icnit, cu disperare, termurând tot mai tare de frig și de frică. În diminețile cu băi, mi-e teamă că am să mor de durere în cada verde în timp ce asistentele încearcă să îmi desprindă pielea moartă de pe răni, fără anestezie. Femeia plânge cu mine și încearcă să mă consoleze. Îmi cântă doine de la ieșirea din salon și până în sala de baie, cu respirația întretăiată.
Ajunsă în salonul acela care îmi devenise iad, mă lovește răcoarea. Cineva lăsase fereastra deschisă peste noapte, iar aerul curat și pișcător de noiembrie se amestecase cu mirosul oribil de dezinfectanți de spital.
„E cam frig aici, Alexandra…Îmi pare rău. Cred că și apa va fi mai rece. Nu se încălzește nicicum”, aud vorbele asistentei care deschide robinetul și prinde în mâini capul banal de duș care, în ochii mei, arata ca un instrument de tortură. Femeia clătește cada verde și mă ajută să mă ridic din scaun. Merg șontâc sprijinită de ea – o ființă mică și fragilă – până la cadă și mă așez cu greu pe marginea ei. E rece, iar contactul dintre guma udă și pielea mea înfiorată îmi face rău. Când picioarele îmi sunt întinse înauntru, încep din nou să plâng. Cerșesc un analgezic și mi se administrează Ketonal. Ceva mai puternic, vă rog din suflet! Nu se poate, vine răspunsul prompt din partea altei asistente aflate în trecere prin salon. Acum vine primul jet de apă care îmi udă bandajele lipite de răni. E înghețat și, peste carnea mea deschisă, se simte ca o nouă flacără, pustiitoare. Ketonalul se dovedește zi de zi a fi mult prea slab, așa că…simt totul, pe viu.
Plâng fără întrerupere în timp ce asistenta îmi desprinde atentă bandajele de pe răni. Tifonul se desface trăgând după el țesutul necrozat sau fragmentele lizate de grefă, lăsând în urmă doar rană vie, din care șiroiește sânge roșu, curat. Câteodată, bandajul este lipit rău de plagă și apa nu este suficientă pentru a-l înlătura. Atunci, el trebuie tras. Am senzația că îmi umblă cineva cu amnarul prin măruntaiele ființei în timp ce jetul aspru al dușului îmi pătrunde pe mușchiul dezgolit de arsură și pe tendoanele expuse. Durerea este atât de mare încât am impresia că, în orice clipă, inima mea va înceta să bată. Cada se umple de roșu și de bandaje murdare, pe care zac lipite bucăți de țesut. Din cauza infecției, grefele au murit din nou și în urmă au rămas suprafețe și mai mari de rană profundă.
Cândva, peticele acestea bolnave de carne moartă, devorată de microbi, au fost pielea mea frumoasă.
Asistenta scoate buretele pe care îl îmbibă cu Dexin, un săpun lichid chirurgical antibacterian. Apoi cu sufletul cât un purice, începe să îmi curețe spatele. Plâng fără oprire, pierdută într-un infern de neînțeles, până încep să mă sufoc și să o implor să se oprească. Simt deslușit că voi înnebuni dacă mai continuă durerea aceasta. Îmi vine să vărs de undeva din adâncul ființei mele toată suferința, toată fierea disperării mele din acele momente. Femeia încetează pentru o clipă tortura, apoi își ia inima în dinți și mă acoperă din nou cu jetul dur al dușului ordinar, de baie de apartament. „O să îmi pierd cunoștința”, îmi spun, în timp ce creierul meu refuză să cedeze și să îmi ofere măcar o fărâmă de întuneric.
„Cântă-mi, te rog”, îi șoptesc asistentei iar aceasta cu glasul frânt, printre lacrimi, începe să fredoneze o doină. Tremur și mi-e greață, plâng și mi-e teamă. O ascult cântând, însă. E singura muzică pe care o pot auzi în acest iad și am nevoie de ea ca de aer. E unicul meu analgezic eficient, dar nu pentru carne, ci pentru inimă.
Sărmana femeie încearcă să reducă presiunea apei ca să mă doară mai puțin, dar aceasta este când rece, când caldă din cauza instalației defecte și acum mă cuprind din nou frisoanele. Renunță la burete și începe să mă spele cu mâinile acoperite cu mănuși de spital. Jetul de apă aleargă pe tot corpul meu în timp ce degetele ei rup bucăți din mine. Rămân în urmă goluri pe care nu le voi putea umple niciodată. Mâna dreaptă îmi este o masă amorfă de carne despicată. Văd albeața tendoanelor descoperite ale degetelor. Arată ca niște nervuri ale unei catedrale gotice în ruine. Întorc capul spre umărul stâng care mi se pare sculptat. Se cască un hău nedeslușit de carne acolo, din care curge neostoit sânge roșu, gros. Închid ochii ca să nu mai văd, dar simt, simt în continuare apa caldă-rece scurgând-se peste mine și, mă gândesc că focul acela din container continuă să ardă în fiecare dimineață, în sala de baie a Spitalului de Arși.
„Gata ești!”, aud glasul ușurat al asistentei care mă învelește în niște cearșafuri verzi din pânză. Îmi trece prin minte imaginea unui giulgiu mortuar și îmi vine din nou să vărs. Cu greu, cobor din cadă ajutată de femeie și mă așez in scaunul cu rotile. Asistenta mă duce pe hol, apoi în sala de pansamente. Aici, tocmai terminaseră de făcut bandajul unei alte colege de suferință. Sunt așezată pe pat și se începe desprinderea cearșafurilor verzi de rănile mele. Din sala de baie până aici, câțiva pași doar, acestea se lipiseră de plăgile sângerânde. Țip scurt când mă desfac din scaun cu rănile de pe fese, iar asistenta de pansamente începe să mă curețe la rândul ei de piele moartă.
Tremur de durere în timp ce femeia mă unge peste plăgi cu Flamazin și îmi curăță înfecțiile cu soluție de Colistin. Ajunge la umărul stâng și încep din nou să plâng. „Nu mai suport” îmi cântă o mantră întoarsă în urechi, pe ritmurile sacadate de panică ale respirației mele.
„O așteptăm pe doamna doctor, Alex”, îmi spune ea pe un glas tandru.
Dar mie îmi e frig și îmi vine să vomit. Vreau să ajung în pat ca să încerc să dorm și să uit. Într-un final, apare medicul. Ține în mână telefonul setat pe „cameră” și începe să îmi facă poze la răni în timp ce frisoanele mă cuprind tot mai tare. O întreb cum mi-au ieșit probele și îmi spune că nu trebuie să îmi fac griji, pentru că acestea sunt curate. Același lucru i s-a spus și surorii mele – analizele sunt sterile. Trebuie să mă calmez, sunt zone care nu arată deloc bine, dar și eu sunt de vină pentru că nu mănânc destul, dorm pe spate și sunt deprimată. Contează foarte mult starea de spirit, mi se spune, în timp ce medicul îmi apucă mâna dreaptă și văd că așază o găletușă banală de supermarket sub ea. Îi spusesem că degetul arătător s-a umflat foarte tare și arată ca și cum ar fi fost julit.
O întreb dacă s-a întâmplat ceva în sala de operație, deoarece m-am trezit din anestezie cu zgârieturi pe față, pe antebrațul stâng și pe ambele mâini. Evită întrebarea și îmi spune că va trebui să îmi deschidă articulația degetului ca să vadă dacă e infectată. O întreb dacă îmi va face anestezie. Răspunsul este „nu” și mă roagă să am încredere în ea în timp ce scoate o lamă de bisturiu și, până să mă dumiresc ce se întâmplă, îmi taie coaja de pe articulația gheboșată de inflamație a degetului și desface carnea tot mai adânc, până rămâne în urmă o rană urâtă, căscată ca un șanț. Aud cum pârâie pielea în mâna ei dură și văd negru în fața ochilor. Strigătul de durere îmi amorțește în piept. Picioarele îmi sunt cârpe și îmi cad din ochi două lacrimi simetrice, fără niciun suspin. Găletușa de sub mine se umple încet de sânge și aud glasul celuilalt chirurg: „nu cred că era nevoie să îi deschizi articulația”.
Asistenta intervine și începe să mă ungă cu creme și soluții usturătoare, înfășurându-mă rapid în comprese sterile. Sunt amorțită de durere și devin tot mai pasivă în timp ce pansamentul se apropie de sfârșit. E rândul următorului pacient și sunt întrebată de asistenta de salon dacă pot să mă deplasez singură. Îi răspund năucă, automat, că da, dar infirmiera mă conduce totuși până în salon, unde mă ajută să mă așez în pat, pe mecanismul improvizat de mama ca să nu dorm pe spate. În urmă cu o săptămână, venise, chemat de sora mea, un domn de la Ortoprofil care voia să mă ajute făcând un dispozitiv care să țină locul unui pat special pentru arși. A fost expediat brutal acasă de către medic, pe motiv că am tot ce îmi trebuie în spital, iar el este de prisos.
Fac febră și tremur din toate încheieturile. E de la șocul durerii. Mi se montează perfuziile și apare mama în cadrul ușii. Își frământă mâinile și are ochii mari, uscați, în spatele lentileor ochelarilor. Ar vrea să mă întrebe cum mă simt, dar nu are putere. Încearcă să îmi găsească o poziție în care să pot să dorm, fără success. Are pe ea un halat verde, transparent, rupt la colțuri. Este „echipamentul de protecție” pe care îl poartă însoțitorii în saloane. Seara, halatul se atârnă în cuierul din hol, iar a doua zi îl ia, poate, alt părinte și îl ține pe el cât timp își spală copilul și îl hrănește.
Mama mă duce la toaletă, mă șterge, mă culcă înapoi în pat, apoi se spală pe mâinile deja crăpate de la atâta săpun dezinfectant, adus de acasă. Mama îmi dă să mănânc, căci infirmiera care se ocupă de hrană e singură și nu face față atâtor pacienți neajutorați. Când mi-e rău, mama îmi pune plosca și o spală, pentru că sunt prea slăbită sau am prea multe perfuzii ca să ajung la baie. Mama doarme pe scaun la picioarele patului meu și se trezește noaptea ca să vadă cum sunt. O schimbă câteodată sora mea, care vine din două în două zile de la Târgu-Mureș ca să îmi fie alături. I s-a spus, într-un cotlon întunecat al spitalului când cerșea informații despre mine, că s-ar putea „să nu scap”. Cu ochii plecați, medicul a dat dezaprobator din cap și i-a zis ca s-ar putea să mor.
„E slabă, Alexandra. Corpul ei nu are resurse. Noi facem tot ce putem!”, i s-a zis. Și atunci i s-au înmuiat picioarele și și-a înghițit lacrimile. A venit în fugă să mă vadă, cu respirația tăiată, agitată și cuprinsă parcă de friguri. Ochii ei mari rătăceau în orbite și arăta ca un om cu febră. Atunci, nu mi-am dat seama ce pățise.
„Ți-am cumpărat un parfum și un ruj de la Sephora”, mi-a zis, în timp ce deschidea cutia cu mâini tremurânde. „Aștept să vii acasă ca să le porți”. Cum a plecat oare la drum ea, în noaptea aceea,știind că din sora ei ar putea să rămână doar atât: un flacon nedesfăcut de parfum și un ruj de buze, nou-nouț, neatins?
Mama și sora mea. Mamele și surorile noastre. Tații noștri.
Stau cu F în cameră, cățărate în niște paturi cu manivelă, într-un salon despre care infirmierele glumeau că ar fi fost „dedicat” pacientelor care veneau să își facă operații estetice pe sub mână în spital. Mama mea și iubitul ei ne-au cumpărat scăunele de plastic ca să putem coborî de pe saltele. De fiecare dată când ne ridicăm, plângem amândouă, deoarece nu putem sta în șezut din cauza pielii prelevate de pe fese. Nu ne putem da jos ca să mergem la toaleta singure, pentru că patul e prea înalt, nu îl putem ajusta deoarece avem mâinile făcute praf de arsură și manivela aceea este imposibil de utilizat…fără degete funcționale. Noaptea, mama mea și iubitul ei petrec ore întregi așezându-ne în așternuturi în așa fel încât să nu dormim pe grefe. Am auzit mereu la sala de pansamente, de la medici, că de aceea nu ni se prind, pentru că nu vrem să dormim pe burtă. Am încercat amândouă să facem asta, cu disperare. Eu am mâinile înțepenite din cauza leziunilor și nu le pot ridica atât cât să pot sta pe burtă, iar F, deși a reușit parțial, a scâncit nopți întregi, în somn, din cauza disconfortului. O auzeam plângând, țipând în vis, sau în coșmar, și plângeam cu ea, neauzită. Dimineața, frântă, se sprijinea cu fața în colțul patului, ruga infirmiera să-i facă salteaua spătar, și dormea, cu figura și pieptul apăsate în ramă, cu picioarele susținute de scăunelul de plastic. Totul ca să nu dormim pe spate, pentru că era vina noastră că nu se prindeau grefele.
Astăzi, mi-au cedat branulele și asistentele au decis că a sosit momentul să îmi monteze un cateter central. Seara, sunt dusă pe picioare într-o sală de operație în care un medic anestezist tânăr mă întinde pe spate, pe patul operator dur. Suspin și îi spun că sunt proaspăt operată și nu am voie să stau mult așa. Se uită la mine deconcertat și îmi ignoră cuvintele. Începe să mă doară capul, acolo unde suferisem o altă operație de regrefare. Întreb daca voi dormi în timp ce mi se montează cateterul, iar anestezistul râde cu ușurătate și spune că el a pus linii centrale pe viu, chiar și femeilor însărcinate și că nu am de ce să mă tem. Îmi așterne o pătură sterilă peste față și aud cum îi cere asistentei o sticlă de Xilină și dispozitivul de montare. Mă palpează dur în zona claviculei și infige acul în piele. Țip și simt că îmi amorțește mâna dreaptă. „Mă doare, mă sufoc”, le zic, cu pătura sterilă peste față. „Vă rog, sedați-mă”.
„Nu, nu, nu am nimerit. Mai încercăm”.
Preț de o oră, mă înțeapă în diverse locuri, și nu găsește vasul de sânge. Eu tremur deja de greață și de durere și cerșesc un sedativ. Mă doare spatele, mă doare rău spatele. Se rup grefele. Creierul meu mă torturează, intrat deja în stare de panică. Ei mă refuză. Nu-mi oferă analgezicul. Trebuie să reușească! Medicul a făcut asta deja de câteva ori. Trebuie să îi iasă. Încep, din nou, pentru a nu știu câta oară, să plâng. Îi rog să se oprească, deoarece nu mai suport. A trecut deja o oră. Mă doare clavicula și simt că îmi amorțește brațul stâng. Cineva îmi plimbă un ac gros prin corp, în dreptul gâtului. Îl scoate și înțeapă din nou, iar și iar, cu același ac, alte locuri.
Asistenta cheamă într-un final anestezistul șef care intră furios în sală, îmi ia câmpul steril de pe față, mă apucă de capul proaspăt operat și mi-l întoarce pe partea cealaltă brutal, strivindu-mi pansamentele.
„Ia bagă aici!”
„E arsă acolo, domnu’ doctor, nu merge.”
„Mă doare, vă rog, mă doare capul!”
„E, te doare, nu te doare nimic!”
Apoi îmi întoarce iarăși capul pe partea stângă cu aceleași gesturi dure. Intră în sală o doamnă doctor. Între timp, asistenta de anestezie mi-a montat din nou pătura sterilă pe cap. Iarăși nu mai văd nimic. Doamna doctor mă atinge delicat în zona claviculei și cere să vadă aparatul cu care s-a încercat montarea cateterului.
„E complet bont acul ăsta.”, spune ea, cu o voce consternată. „Puteați să rupeți ceva”, o aud. „Dați-mi alt ac, vă rog!”. Simt înțepătura și apoi cineva începe să sutureze aparatul în piele. Mă doare foarte tare, dar nu mai spun nimic. Nu mai am putere. Sub obrazul meu julit, s-a strâns o baltă mică de lacrimi si de sânge, care îmi udă pansamentele. Umărul stâng mă ucide. Întreb vlăguită, de sub câmpul steril, dacă e gata procedura și doamna doctor mi-l scoate de pe chip. În mâinile ei, totul a durat vreo 15 minute.
„Copilul ăsta a fost treaz tot timpul ăsta?!”, întreabă. Se uită în jur și nu primește niciun răspuns.
De pe hol, apare sfioasă asistenta. Mă ia de braț și mă duce în salon, spunându-mi că începuseră să își facă mari griji, deoarece nu știau nimic de mine de mai bine de o oră. Când ajung în cameră, mama și sora mea se ridică simultan în picioare și dau să mă prindă, pentru că mă clătinam. Mă așez pe pat, iar mama îmi ridică picioarele pe care nu mai am putere să le urnesc. Din gât, îmi atârnă cateterul proaspăt montat și începe să se contureze în jurul lui o gâlmișoară – după trei zile, aveam să dezvolt un edem din cauza căruia linia centrală va fi scoasă și trimisă la analize. Proba luată de pe ac a ieșit pozitivă cu Pseudomonas multirezistent.
Mă întind cu greu și o ascult pe mama vorbindu-mi, dar nu ma pot concentra. Simt cum mi se scufundă inima în piept și sunt sigură că am să mă sufoc. Sora mea observă și mă întreabă ce am. Îi spun că nu pot să respir și că mă tem că voi muri. Cristina fuge după asistentă, iar aceasta îmi ia pulsul.
„Atac de panică”, vine concluzia. „Poate e de la Xilină, i-a scăzut tensiunea”, explică aceasta. „Au înțepat-o de atâtea ori că i-a intrat în sânge”.
Sora mea iese pe hol și îl oprește pe anestezistul tânăr, care tocmai ieșea din blocul operator. Se ceartă cu el, cerându-i explicații, pe care acesta nu le poate da. Din nou sunt eu de vină pentru că sunt slăbuță și am vase de sânge subțiri. Sosește, alertat de asistente, anestezistul șef care, dur, cum îi stă în fire, o „trimite la plimbare” pe sora mea care, însă, nu se lasă. Întoarsă în salon, cade pe scaun și începe să plângă de frustrare, înfrântă. Încerc să o consolez, dar nu pot. Simt că nu mai pot.
„Nu vreau să mor așa”, îmi răsună prin cap cuvintele acestea, pe care nu apuc să le cenzurez. „Nu vreau să vă amintiți de mine așa”, dar nu spun nimic. Închid ochii și mă prefac că dorm pentru ca mama și sora mea să plece acasă. Vreau să plece acasă amândouă ca să pot să plâng pentru ele și pentru felul în care sunt nevoite să mă vadă. Mama m-ar mângâia pe cap, dar nu are cum deoarece sunt pansată bine. Întinde mâna, ca un reflex, și și-o retrage. Într-un final, convinse că dorm, pleacă amândouă. Sora mea stinge lumina și, din ușă, mă privește lung. O văd prin ochii mijiți și sper să nu își dea seama că doar mă prefac. Au plecat în sfârșit și când ecourile saluturilor pe care le adresează asistentelor se sting pe hol, deschid ochii și privesc în gol.
Ultimele perfuzii ale zilei picură prin noul meu cateter, iar durerilor arsurilor li s-a adăugat și cea de la gât. Simt serul în maxilar, amorțindu-mi obrazul, dar nu mai am putere să întreb dacă e normal. O privesc pe F și sunt convinsă că și ea se preface, exact ca mine, că doarme. Dar nu vreau să o deranjez. Câteodată, o aud noaptea trăgându-și nasul și suspinând. Plânge pentru prietenii ei, pentru iubitul ei, pentru mama ei și pentru ea. Aș vrea să o pot îmbrățișa, dar nu pot.
Nu reușesc nici măcar să întind brațele.
Ziua de astăzi se termină cu un nou bestiar de suferințe. Printre ele, încerc să îi plâng pe cei pe care i-am pierdut. Zi de zi, mai aflu de cineva și atunci băile dor și mai tare, pentru că focul a trecut și peste inimile noastre, nu doar peste trup. În noaptea asta, nu cred în mâine. Nu cred că voi mai ieși vreodată din acest iad. Închid ochii pregătită să nu îi mai deschid vreodată, cuprinsă de febră, cu corpul ruinat și sufletul făcut cenușă. În depărtare, se aud mașinile pe șosea, îndreptându-se spre destinații necunoscute. Oare adorm sau îmi pierd cunoștința?
***************************************************
Am aflat ulterior, din scrisorile medicale, că am fost contaminată cu Pseudomonas multirezistent în toate plăgile. Probele mele erau departe de a fi sterile. Medicii mi-au mințit familia atunci când mama și sora mea au întrebat dacă nu ar fi o idee mai bună să găsim o cale să plec în străinătate. Surorii mele i s-a spus că, dacă în locul meu ar fi copilul chirurgului, acesta nu l-ar transfera. I s-a mai zis că, dacă nu rezist, este, cumva, vina mea, pentru că sunt „slăbuță și sensibilă”. Am avut bacterii multirezistente și pe proba de cateter.
Zi de zi, luam un cocktail de 5 antibiotice – Meronem, Linezolid, Colistin, Avelox, Levofloxacin și altele. Mamei i se spune că mi le administrează pentru că sunt răcită. Cu siguranță am „adus de acasă” o pneumonie. În niciun caz nu am dobândit-o în spital. Antibioticele le luam preventiv, ca boala mea, de care eram tot eu de vină, să nu se agraveze. Febra pe care o făceam cu toții era și ea, normală. Așa fac arșii, ni se zicea. De fapt, noi eram infectați.
În timp ce ministrul sănătății de atunci, domnul Bănicioiu, spunea că spitalele au tot ce le trebuie și că avem condiții ca în Germania, paturile noastre erau susținute cu ajutorul cutiilor de carton în care se ținea ser fiziologic. Asistentele mai aduceau din depozit câte o cutie atunci când voiam să schimbăm poziția saltelei. Deși spitalul a primit atunci, din câte s-a discutat șoptit pe holuri, o donație constând în paturi noi, pentru arși, a refuzat-o pe motiv că nu aveau nevoie de ele. În imaginile de mai jos, vedeți paturile și saltelele de la Spitalul de Arși, la momentul Colectiv. După externarea noastră, s-a acceptat și donația. Acum, spitalul are paturi noi.
Am stat câte 4 sau 5 persoane în același salon.Ulterior, am stat câte 2, apoi iarăși câte 3, 4. Baia era comună și era la două saloane depărtare. Ca să ajungi acolo, trebuia să te ducă o infirmieră. Personalul medical auxiliar, de bună-credință, era depășit de situație. Se întâmpla să urinezi în pat, disperat și rușinat, pentru că nu aveai cum să ajungi la baie. Și dacă, prin absurd, ajungeai, aveai mâinile bandajate și nu le puteai folosi din cauza durerii.
Eram acuzată sistematic că nu mi se prind grefele din cauza mea, pentru că dorm pe spate sau pentru că nu mănânc suficient. De durere, nu ma puteam hrăni. În lipsa paturilor speciale pentru arși, mama mi-a rulat o pernă sub ceafă și alta la mijloc, ca să dorm cu spatele „în aer”, fără să ating salteaua, în speranța că astfel mi se vor prinde grefele. Îmi cumpărase, sărmana, zeci de perne, în cele mai variate forme. Ne chinuiam ore întregi ca să găsesc o poziție cât de cât umană. Cum reușeam, cum se desfăcea una dintre perne și o luam de la început. Apoi trebuiau puse mâinile pe altă pernă, ținută pe piept, deoarece acestea îmi înțepeniseră de la leziuni și nu le puteam întinde. Ritualul așezării în pat pentru noapte era o suferință absurdă. Problema erau, de fapt, infecțiile. Puteam să dorm și cu capul în jos. Grefele tot nu ar fi ținut pentru că erau mâncate de microbi, dar noi nu știam asta și încercam tot ce era omenește posibil.
Echipamentul de protecție al vizitatorilor era inexistent. Halatele verzi, „de unică folosință”, erau dintr-o pânză subțire și erau utilizate de câteva ori, de diverși însoțitori. Părinții mai isteți furau câte 3, 4 bucăți și le duceau acasă. Veneau apoi cu ele la spital, ca să nu fie nevoiți să le ia pe cele de pe cuier.
La sala de baie, totul se făcea pe viu pentru că nu există un protocol sustenabil de anestezie. Așa că, practic, ești torturat zi de zi, sau o data la două zile, nevoit să înduri dureri neomenești. Noi, răniții Colectiv, intram primii, dis de dimineață, ca să nu fim expuși la microbii altor pacienți. Mergeam acolo pe bandă rulantă, ca mieii la tăiat, scăldați cu rănile noastre pe 20, 30% din suprafața corpului în apă de la robinet, cu săpun chirurgical. Durerea aceea nu are nume dar te marchează pe viață.Traumei accidentului i se adaugă cea a zilelor petrecute în spital, unde igiena însemna chin, pe viu, cu un banal Ketonal în vene. După ce plecam, se dezinfecta cada cu Thor, un produs marca HexiPharma, sub formă de spray. Apoi intra următorul și tot așa, până la final.
După ce ți se făcea baia, daca aveai operație în ziua aia, mergeai șiroind de sânge și uneori de puroi, pe picioare, prin holuri, până în sala de operație, unde te culcau pe masă în timp ce tremurai de durere, de frig și de greață. Cât de sterilă putea să fie o asemenea atmosferă?
Dosarul meu medical este incomplet. Lipsesc din el rezultatele analizelor de sânge, ale probelor luate de pe răni și pozele pe care medicul refuză, și acum, să mi le dea, fără să îmi respecte dreptul la propria imagine, după ce m-a mințit că fotografiile se vor regăsi în dosar. Mă întreb dacă are ceva de ascuns.
Mi-a luat doi ani să scriu acest text. Îl recitesc și îmi dau seama că prezintă doar o mică parte din calvarul nostru zilnic.
L-am redactat pentru că așa cred că aceste lucruri trebuie să se știe. Am respect și dragoste față de personalul auxiliar de la Spitalul de Arși – asistente și infirmiere, în special față de asistenta de la sala de pansamente și cea de la sala de baie, care au făcut cat au stiut ele. Toată stima mea și pentru cei câțiva doctori onești și profesioniști de acolo. Foarte puțini dar care îți oferă speranță. E timpul, insa, sa ne trezim cu totii si sa incetam sa mai fim complici la ruina, inclusiv morala, a spitalelor noastre.
Am scris acest text pentru că vreau un altfel de sistem medical public în România. Și l-am scris pentru prietenii mei care nu mai sunt și care ar mai fi fost astăzi în viață dacă erau tratați mai bine.
Las mai jos, cu sufletul greu, poze grăitoare. Cele mai multe sunt făcute după operațiile recente suferite. Nu uitați Colectiv!
foto și text, pagina facebook Alexandra Furnea",https://www.notabn.ro/mesaj-cutremurator-si-imagini-greu-de-descris-postate-de-alexandra-furnea-supravietuitoare-de-la-colectiv/,2020-03-06,About The Author
1367,1367,notabn.ro,Klaus Iohannis: Lupta noastră comună împotriva terorismului trebuie să continue cu fermitate,"Președintele României, Klaus Iohannis, a susținut joi, 9 ianuarie a.c., la Palatul Cotroceni, o declarație de presă.
Preşedintele a afirmat că în Orientul Mijlociu asistăm la o agravare a situației de securitate, evoluții care afectează în mod special stabilitatea din Irak și din regiune.
„Amplificarea tensiunilor nu este în interesul regiunii și nici al comunității internaționale. Instituțiile de bază ale statului irakian trebuie să poată funcționa în condiții de stabilitate și securitate, pentru a putea fi identificate soluții pașnice în beneficiul cetățenilor.
Aceste evoluții recente au un impact la nivel internațional și sunt relevante pentru securitatea Europei și a cetățenilor noștri, nu doar pentru securitatea statelor direct implicate.
Până în prezent, interesele României nu au fost în mod direct afectate. Mă refer, în primul rând, la securitatea cetățenilor români, inclusiv securitatea militarilor noștri aflați în Irak.
Vă asigur că România se coordonează permanent, în cadrul NATO și UE, precum și la nivel bilateral cu partenerii săi strategici, în primul rând, sigur, cu Statele Unite ale Americii, în ceea ce privește obiectivele fundamentale de securitate, atât cele naționale, cât și cele ale comunității transatlantice.
România a condamnat escaladarea tensiunilor, cauzată de atacul asupra Ambasadei Statelor Unite ale Americii de la Bagdad și ne-am exprimat poziția inclusiv în raport cu atacul cu rachete împotriva bazelor irakiene care găzduiesc forțe americane și personal al coaliției anti-Daesh.
În context, doresc să salut ultima declarație, cea de ieri, a Președintelui Statelor Unite ale Americii.
România susține unitatea, independența, suveranitatea și integritatea teritoriului irakian.
De-a lungul anilor, România a avut un rol important în eforturile de stabilizare și reconstrucție din această țară, în cadrul unor demersuri internaționale colective. Aceste procese trebuie să continue, în primul rând, în interesul cetățenilor irakieni și pentru a nu irosi eforturile substanțiale în acest sens. Lupta noastră comună, a partenerilor internaționali și a instituțiilor și cetățenilor din această țară, împotriva terorismului trebuie să continue cu fermitate.
Nu este nevoie de noi focare de conflict, ci de coagularea eforturilor pentru a aduce pacea în regiune și a oferi siguranța necesară reconstrucției.
Prin convocarea unui consiliu extraordinar al miniștrilor afacerilor externe din statele membre ale Uniunii Europene, mâine, la Bruxelles, Uniunea Europeană poate fi parte la găsirea soluțiilor de reducere al tensiunilor și calmare a situației.
România va transmite valorile și mesajele ferme pe această linie, alături de disponibilitatea de a contribui la soluții comune constructive. De asemenea, se pot examina căi pentru ca NATO să se implice mai mult în regiune și în combaterea terorismului. Este, cu siguranță, nevoie de prevenire a unei spirale a instabilității”,a precizat preşedintele.
După conferinţa de presă preşedintele a venit cu completări faţă de situaţia din Orientul Mijlociu.
„Evoluția situației din Orientul Mijlociu nu a afectat în mod direct interesele României și nici securitatea cetăţenilor români, inclusiv a militarilor noștri aflaţi în Irak. Țara noastră se coordonează permanent în cadrul NATO și UE, precum şi cu partenerii săi strategici, în primul rând cu SUA, în ceea ce privește obiectivele fundamentale de securitate. Lupta noastră comună împotriva terorismului trebuie să continue cu fermitate. De-a lungul anilor, România a avut un rol important în eforturile de stabilizare şi reconstrucţie din Irak, în cadrul unor demersuri internaţionale colective. Nu este nevoie de noi focare de conflict în această zonă, ci de coagularea eforturilor pentru a aduce pacea în regiune şi a oferi siguranţa necesară reconstrucţiei. Calmul şi reluarea dialogului pentru detensionarea situaţiei, alături de respectarea angajamentelor internaţionale asumate, sunt condiții esențiale pentru identificarea unor soluții pe termen lung”.",https://www.notabn.ro/klaus-iohannis-lupta-noastra-comuna-impotriva-terorismului-trebuie-sa-continue-cu-fermitate/,2020-03-06,About The Author
1368,1368,notabn.ro,Pui de mistreți filmați în Parcul Național Semenic,"Imagini frumoase din Parcul Național Semenic – Cheile Carașului cu pui de mistreț care caută hrană, filmați într-o pădure cu ajutorul unei camera de monitorizare a faunei amplasată de specialiștii Romsilva.
Femelele și puii de mistreț trăiesc în cârduri, conduse de scroafele cele mai bătrâne. Masculii trăiesc separat, în grupuri sau, cei mai puternici, solitar.
Parcul Național Semenic– Cheile Carașului, situat în sud-vestul țării, are o suprafață de 36.052 hectare. Aici există opt rezervații naturale, în zone de conservare specială, strict protejate, și numeroase obiective și trasee turistice.",https://www.notabn.ro/pui-de-mistreti-filmati-in-parcul-national-semenic/,2020-03-06,About The Author
1369,1369,notabn.ro,Internaţional. Donald Trump: Suveranitate a Israelului asupra Înălţimilor Golan,"Preşedintele american Donald Trump afirmă că a venit timpul ca Statele Unite să recunoască suveranitatea Israelului asupra Înălţimilor Golan. Într-un mesaj postat pe Twitter, Trump a scris, ieri, că acest teritoriu este de o importanţă strategică şi de securitate crucială pentru Statul Israel şi pentru stabilitatea regională.
Premierul israelian Benjamin Netanyahu a salutat afirmaţia preşedintelui american.
Alaltăieri, Netanyahu solicitase public, în prezenţa secretarului de stat Mike Pompeo, aflat în vizită la Ierusalim, recunoaşterea de către Statele Unite a suveranităţii israeliene asupra Platoului Golan.
Premierul Netanyahu l-a sunat pe preşedintele american şi i-a mulţumit pentru decizia de a recunoaşte Platoul Golan. Citez: „Aţi făcut istorie”.
În timp ce Iranul încearcă să utilizeze Siria ca pe o platformă pentru a distruge Israelul, preşedintele Trump recunoaşte suveranitatea israeliană asupra Platoului Golan – a comentat Netanyahu.
Platoul Golan este captură de război din 1967. În noiembrie, anul trecut, la ONU, Statele Unite au votat pentru prima oară împotriva unei rezoluţii, referitoare la anexarea Platoului Golan. Saeb Erekat, din conducerea OEP, a criticat susţinerea americană pentru ocupaţia israeliană.
Ambasadorul Israelului la Naţiunile Unite, Danny Danon a reacţionat: „Suntem la începutul unui moment istoric pentru Statul Israel.
Preşedintele Trump dovedeşte încă o dată forţa legăturii dintre cele două ţări”.",https://www.notabn.ro/international-donald-trump-suveranitate-a-israelului-asupra-inaltimilor-golan/,2020-03-06,About The Author
1370,1370,notabn.ro,Munții Rodnei - Drumeție în căutarea soarelui. FOTO,"de Mihai Sărmășan
Prietenul și colaboratorul nostru Albert Gavrilă împreună cu camarazii săi au realizat sâmbătă o drumeție în Munții Rodnei pe traseul: Valea Cormaia – Dosul Pleșei – Vf. Măgura Porcului(1022 m) – Vf. Prelucii(1402 m) – Vf. Cornul Arșiței(1232 m) – Valea Cormaia.
sursa foto: Facebook Albert Gavrilă",https://www.notabn.ro/muntii-rodnei-drumetie-in-cautarea-soarelui-foto/,2020-03-06,About The Author
1371,1371,notabn.ro,"Mihai Sărmășan, Consilier Municipal PNL Bistrița: Clădirea principală a Colegiului Național „Liviu Rebreanu”arată prost din cauza incompetenței administrației conduse de PSD","De 11 ani Primăria Municipiului Bistrița este condusă de #PSD și Ovidiu Crețu, iar în tot acest timp nu s-au găsit soluții pentru reabilitarea clădirii corpului A al Colegiului Național „Liviu Rebreanu”.Investiția putea fi făcută în toată această perioadă cu bani de la bugetul local, dar aceasta nu a fost considerată niciodată o urgență a celor care au deținut conducerea Primăriei Bistrița și au avut majoritatea în Consiliul Local.
Să vii acum, cu câteva zile înaintea alegerilor europarlamentare, să te lauzi și să aduci osanale, care mai de care, că ai găsit „soluția magică” pentru ca cea mai renumită instituție de învățământ din județul nostru să aibă un alt aspect, arată cât de jos și cât de penibili au ajuns cei din #PSD.
Elevii și dascălii care își desfăsoară activitatea la Colegiul Național „Liviu Rebreanu”, au meritat tot timpul și merită și pe viitor, să aibă condiții optime în desfășurarea unui act educațional modern.
sursa: Facebook Mihai Sărmășan",https://www.notabn.ro/mihai-sarmasan-consilier-municipal-pnl-bistrita-cladirea-principala-a-colegiului-national-liviu-rebreanuarata-prost-din-cauza-incompetentei-administratiei-conduse-de-ps/,2020-03-06,About The Author
1372,1372,notabn.ro,Raluca Olaru alături de Darija Jurak joacă astăzi finala de dublu de la Kremlin Cup,"Dacă Raluca şi Darija au mai jucat un turneu împreună – la Premier New Haven 2018 – unde au trecut un tur, înainte de a pierde în sferturi, Panova şi Siegemund sunt la prima lor colaborare.
Şi pentru Alexandra Panova (29 de ani) aceasta este cea mai importantă finală a carierei, cele 11 de până acum (palmares 6-5) fiind toate la nivel International.
Laura Siegemund (30 de ani) va juca în cea de-a 7 finală a carierei (palmares: 3-3), ultima disputată fiind şi singura de categorie Premier: acelaşi New Haven 2018.
Să mai precizăm că Raluca este sigură acum de un progres de 8 locuri în clasamentul de luni, până pe locul 44.",https://www.notabn.ro/raluca-olaru-alaturi-de-darija-jurak-joaca-astazi-finala-de-dublu-de-la-kremlin-cup/,2020-03-06,About The Author
1373,1373,notabn.ro,Impostură și mistificare,"Autor: Ciprian Mihali
Revista Scena 9 publică un articol foarte bine documentat despre farsa cu aere de impostură din spatele acordării „Medaliei Nobel pentru Filologie”. Intelectuali occidentali, altfel destul de plictisiți și mediocri, au învățat în ultimii ani să exploateze capacitatea de a produce real a virtualului și s-au amuzat să creeze autori, evenimente, premii, toate fictive. Au pus la încercare frustrările, credulitatea și nevoia de recunoaștere a intelectualilor, marginalizați într-o lume dominată de alte forme de recunoaștere și promovare publică.
A venit rândul academicianului Eugen Simion să fie subiectul acestei farse. Ceea ce este extraordinar este că deși de zile și săptămâni încoace tot mai numeroși sunt cei care alertează opinia publică asupra acestei farse cusută cu foarte multă ață albă, o parte a protipendadei culturale și politice românești nu vrea să audă nimic și continuă să se legene pe aripile imposturii, organizând evenimente, scriind articole în presă, producând așadar real consistent, gros și sclipitor. Ba mai mult, iar abia acum lucrurile devin grave, doi europarlamentari în criză de legitimitate și de idei au de gând să organizeze un ditamai evenimentul de patru zile pentru omagierea domnului Eugen Simion, în cadrul unei ficțiuni de prost gust și, mai ales, plătite din banii contribuabililor.
Nimic nu pare să poată opri această mașinărie a mistificării azi. Nici măcar – și cu atât mai puțin – adevărul. Desigur, o vreme am crezut că una din misiunile intelectualilor este tocmai aceea de a lupta împotriva minciunii, imposturii, manipulării. Dar ne-am înșelat, se pare. Nevoia de recunoaștere, setea de spectacol, foamea de glamour și sclipici e la fel de mare la marii intelectuali ca la orice modest jucător la nenumăratele jocuri televizate și stupide la care se pot câștiga diplome uriașe (ca dimensiuni) și excursii pe vase de croazieră.
Toată mașinăria mediatică lucrează azi cu motoarele turate la maximum ca să producă pe bandă rulantă concursuri, ceremonii, premii și învingători. Moralul societății are nevoie de transformarea fiecăruia preț de câteva minute într-o vedetă mondială.
Într-un singur loc intervine realitatea în tot acest spectacol care îi ia locul: atunci când trebuie achitată nota de plată din banii publici. Dar stați așa, nu cumva banii publici au devenit ei înșiși locul și sursa prin excelență a spectacolului?…",https://www.notabn.ro/impostura-si-mistificare/,2020-03-06,About The Author
1374,1374,notabn.ro,Terapie modernă cu radiofrecvență la Spitalul Județean de Urgență Bistrița,"Cea mai modernă terapie cu radiofrecvență, cu rezultate imediate, a ajuns la Secția de Recuperare a Spitalului Județean Bistrița
Toți pacienții care suferă de spasme musculare locale, mialgii, tendinite, durere cervicală, edem post-traumatic etc. beneficiază de acum de această metodă terapeutică neinvazivă- de ultimă oră, la noi în județ
Pe baza studiilor științifice, dar și datorită rezultatelor, aparatul este renumit în întreaga lume pentru că produce efecte terapeutice cum ar fi: ameliorarea instantă a durerii intense, relaxarea mușchiului, reducerea edemului și regenerarea ţesutului.
Costul acestei investiții este în valoare de 59.000 lei (12,377euro), realizată de Consiliul Județean Bistrița-Năsăud, în colaborare cu Ministerul Sănătății.
sursa: Facebook Emil Radu Moldovan",https://www.notabn.ro/terapie-moderna-cu-radiofrecventa-la-spitalul-judetean-de-urgenta-bistrita/,2020-03-06,About The Author
1375,1375,notabn.ro,Grupul Teraplast vrea să recompenseze angajaţii performanţi cu acţiuni gratuite,"Grupul Teraplast vrea să aloce în următoarele 18 luni un buget de 1,85 milioane lei pentru răscumpărarea a 5,15 milioane acţiuni proprii, acestea urmând să fie folosite într-un program de recompensare şi fidelizare a angajaţilor performanţi.
Propunerea va fi discutată în adunarea generală a acţionarilor din 21 septembrie. Valoarea nominală a unei acţiuni este de 0,1 lei, conform Ziarului Financiar.
Acţionarii vor vota majorarea planului de invesţitii pe 2017 al grupului, cu peste 14%, de la 84 milioane de lei, la 96 milioane de lei. Propunerea vine ca urmare a achiziţiilor făcute de către grupul Teraplast în prima jumătate a acestui an, respectiv fabrica de panouri sandwich Interlemind din Serbia, 10% din capitalul social al producătorului de țiglă Depaco şi 50% din capitalul social al Politub.
Facilitățile de producție ale companiilor din Grup sunt localizate în Parcul Industrial Teraplast, dezvoltat pe o suprafață de peste 200.000 mp, în apropiere de municipiul Bistrița. În perioada 2007-2014, Grupul Teraplast a investit peste 260 de milioane de lei în dezvoltarea și modernizarea capacităților de producție, dar și în extinderea portofoliului de produse.
Începand din 2 iulie 2008, cea mai mare companie din Grup – Teraplast este listată la Bursa de Valori București, sub simbolul TRP. Firma are o capitalizare de 398 mil lei, o acţiune TRP fiind tranzacţionată în şedinţa bursieră de miercuri cu 0,46 lei, în scădere cu 1,08%.
Grupul Teraplast este cel mai mare procesator de PVC din Romania și unul dintre cei mai importanti producători de materiale pentru piața construcțiilor și instalațiilor.",https://www.notabn.ro/grupul-teraplast-vrea-sa-recompenseze-angajatii-performanti-cu-actiuni-gratuite/,2020-03-06,About The Author
1376,1376,notabn.ro,"Silverhand vine la Bistrița, hai la interviu!","Bistrițenii sunt așteptați în 14 ianuarie, între orele 15:00-18:00, la o întâlnire cu un specialist în recrutare Silverhand în vederea obținerii unui loc de muncă stabil și bine plătit în Europa din 2018.
În această lună sunt organizate interviuri și în alte orașe importante ale țării! Urmărește pagina noastră de Facebook pentru a afla locațiile și datele următoarelor interviuri, e anunțul organizatorilor.
SILVERHAND România este o companie specializată în medierea de personal calificat și necalificat către societăți de prestigiu din Europa. Serviciile companiei sunt complet gratuite! ,,De aproape 2 ani de când suntem pe piața din România am trimis peste 300 de persoane specializate sau nu în domenii tehnice (electricieni, sudori, instalatori, muncitori necalificați, operatori/programatori CNC, mecanici agricoli/utilaje/auto, dulgheri, strungari și multe alte profesii, informează compania”.
,,În ce constă interviul?
În primă fază vom avea un scurt interviu în limba germană sau engleză, depinde pentru ce țară îți dorești să aplici, ulterior vom realiza împreună un CV, iar echipa noastră te va recomanda firmelor angajatoare potrivite pentru tine. De asemenea, te vom consilia pentru a alege cea mai bună ofertă și îți vom răspunde la toate întrebările.
Te întrebi dacă nivelul tău de limbă străină este suficient de bun pentru a fi acceptat? Este necesar să poți conversa și să poți oferi răspunsuri coerente la întrebările care îți sunt adresate, nu este important să vorbești perfect sau să ai o pronunție foarte bună.
În ce domenii recrutăm?
Cererea pentru forță de muncă în Europa este una vastă.
Pentru începutul anului 2018 căutăm electricieni, instalatori, zugravi, zidari, montatori rigips, mecanici auto și de utilaje, operatori și programatori CNC, tâmplari, sudori, lăcătuși, montatori ferestre, montatori mobilă, dulgheri, vopsitori auto și industriali, tinichigiu auto, stivuitoriști, șoferi de TIR, șoferi de autobuz, muncitori necalificați (muncitori fabrică), gestionari, îngrijitori bătrâni, chelneri, barmani, bucătari, recepționeri.
Chiar dacă nu te regăsești în vreuna din meseriile enumerate mai sus, însă vorbești limba germană sau engleză, noi te așteptăm. Ne vom da silința să îți găsim un loc de muncă potrivit aptitudinilor tale!
Nu ai posibilitatea să vii la interviu?
Nicio problemă. Cel mai simplu este să ne contactezi telefonic sau să ne scrii un email.
Pentru un loc de muncă în Germania ne puteți contacta la unul din numerele de telefon: 0773 787 443, 0772 228 893 sau 0774 483 064.
Pentru un loc de muncă în țările nordice, ne puteți apela la unul din numerele de telefon: 0770 139 232 sau 0770 422 954.
CV-urile se pot trimite la adresa de e-mail: contact@silverhand.ro”.",https://www.notabn.ro/silverhand-vine-la-bistrita-hai-la-interviu/,2020-03-06,About The Author
1377,1377,notabn.ro,Viorel Cataramă îşi face partid şi candidează la prezidenţialele de anul viitor,"Viorel Cataramă, a demisionat din PNL şi se pregăteşte pentru alegerile prezidenţiale. Acesta este anunţul făcut de fostul lider al PNL, care porneşte un nou proiect politic.
„Astazi am demisionat din PNL si am pus bazele unui nou partid politic „Dreapta Liberala”. Ma voi stradui, voi face tot ce-mi sta in puteri, voi porni de jos pe un drum greu, plin de obstacole, alaturi de oameni noi care stiu a darui. Pentru ca, indiferent care dintre partidele actuale ar guverna, taxele vor ramane mari iar statul va fi umflat; de aceea trebuie o forta politica care sa sustina Sectorul Privat, iar eu sunt capabil sa generez o astfel de miscare, pentru ca nu sunt cu nimic dependent de stat!
Am hotarat sa infiintez partidul DREAPTA LIBERALA (DL), primul partid din Romania care se formeaza in jurul unei ideologii clar definite, cu urmatorul program politic:
1. Anularea tuturor ajutoarelor sociale pentru persoanele apte de munca.
2. Anularea tuturor pensiilor speciale pentru politicieni si persoanele din aparatul administrativ.
3. Stabilirea pensiei minime la 1.000 lei (cel putin 70% din salariul minim).
4. Eliminarea privilegiilor ”aristrocatiei bugetare”: disponibilizarea a 25% dintre angajatii sectorului public si inghetarea cresterilor salariale in acest sector pentru urmatorii doi ani.
5. Sustinerea puternica a sectorului privat: incurajarea productiei si a serviciilor autohtone, stimularea exporturilor (inclusiv printr-o politica de curs adecvata) si descurajarea importurilor.
6. Lege fara exceptii: sarcina fiscala ve fi asezata in functie de marimea venitului, nu in functie de tipul acestuia si de forma de organizare a activitatii; cota unica stabilita la 10%, TVA bazat pe taxare inversa.
7. Salariul minim, stabilit prin negocieri intre patronate si sindicate.
8. Stimularea dezvoltarii invatamantului particular (indeosebi a celui superior), concomitent cu acordarea de catre stat a unor burse pentru copii proveniti din familii cu venituri reduse (dar cu rezultate foarte bune la invatatura), pentru a urma cursurile acestor scoli.
9. Reformarea din temelii a sistemului asigurarilor medicale de sanatate, concomitent cu stimularea dezvoltarii sistemului de sanatate privat; intr-o prima etapa, costul sanatatii va fi suportat in proportie de 70% de catre stat (CNAS), restul de 30% de catre sistemul privat de asigurari de sanatate (similar ca la pensii, Pilonul 2).
10. Includerea Romaniei in spatiul Schengen (am indeplinit toate conditiile tehnice pentru aderare).
11. Consolidarea independentei justitiei si a separatiei puterilor in stat; elaborarea unor legi clare, care sa sustina lupta impotriva coruptiei.
12. Promovarea oamenilor de afaceri in functii publice”, se arată în postarea făcută de Cataramă.",https://www.notabn.ro/viorel-catarama-isi-face-partid-si-candideaza-la-prezidentialele-de-anul-viitor/,2020-03-06,About The Author
1378,1378,notabn.ro,"Maria Onofrei Burisuc: ""Bistrița - Cri cri cri toamnă gri nu credeam c-o să mai vii !"". FOTO","de Mihai Sărmășan
Colega noastră, Maria Onofrei Burisuc, a realizat în aceste zile câteva fotografii care surprind atmosfera de toamnă din Parcul municipal din Bistrița. Pasionată de fotografie, aceasta a postat imaginile surprinse pe contul său personal de Facebook, fotografii pe care vi le prezentăm și dumneavoastră cititorilor nostri.
Parcul municipal Bistrița a fost amenajat la începutul secolului XX, de către municipalitatea acelor vremuri. Integrat perfect în peisajul urban, îmbinându-se armonios cu elementele arhitecturale existente în zonă (Turnul Dogarilor, Zidul de apărare al cetății) și elementele naturale (râul Bistrița și pădurea Codrișor), Parcul municipal a suferit modificări de-a lungul timpului. Modificări esențiale au fost făcute după anul 1952, când au fost construite alei noi și au fost montate piese de mobilier urban.
Promenaden Park așa cum era denumit la începutul secolului XX Parcul municipal, rămâne locul de promenadă preferat de către bunici, părinți și copii, tineri îndrăgostiți sau simpli trecători sau turiști.
sursa foto: Facebook Maria Onofrei",https://www.notabn.ro/maria-onofrei-burisuc-bistrita-cri-cri-cri-toamna-gri-nu-credeam-c-o-sa-mai-vii-foto/,2020-03-06,About The Author
1379,1379,notabn.ro,"Singurul olimpic român, medaliat cu aur la matematică: „Aș demisiona și aș fugi din țară!""","Elev în clasa a XI-a la Liceul de Informatică din București, Ioan-Andrei Nicolae este singurul membru al echipei noastre care a luat aurul la Olimpiada Internațională de Matematică de la Cluj.
Medalia este prima din palmaresul României din 2015 încoace. Se muncește intens pentru așa ceva, iar Andrei s-a pregătit îndelung pentru astfel de rezultate.
Matematica a început ca o pasiune pentru mine. Eram pregătit și dinainte pentru o muncă extensivă, prin sport și pian, așa că la un moment dat a devenit ușor să lucrez concentrat pentru o perioadă lungă de timp. În pragul olimpiadei, probabil, lucrez cam 10 ore pe zi, iar în mod obișnuit cam 4-5 ore. Îmi propun un scop zilnic: să spunem că vreau să trec prin materialul acesta de numere complexe, îl citesc și apoi fac probleme până obosesc, a declarat Andrei pentru adevarul.ro.
După atâta efort nu ar fi de mirare pentru nimeni că tânărul își dorește tot ce e mai bun și pentru viitor. Iar în acest viitor nu se vede tot aici, ci în străinătate pentru că „în alte țări educația e mai bună, iar resursele alocate sunt mai importante”. Și-ar dori să urmeze o facultate în Statele Unite și să rămână acolo.
Întrebat ce ar face dacă ar fi ministrul Educației, tânărul a spus, zâmbind: Probabil aș demisiona și aș fugi din țară. Cred că e o meserie foarte grea. Nici nu sunt sigur că e o meserie pentru un singur om, trebuie puse mai multe capete la contribuție.
Cât despre clasa politică, nu știe dacă ar trebui reformată, dar vrea să stea departe de ea deoarece, spune Andrei, este greu să intri acolo ca om onest.",https://www.notabn.ro/singurul-olimpic-roman-medaliat-cu-aur-la-matematica-as-demisiona-si-as-fugi-din-tara/,2020-03-06,About The Author
1380,1380,notabn.ro,Austria a închis şapte moschei şi a expulzat imamii,"Turcia a denunţat ofensiva împotriva „islamului politic” anunţată de Austria şi vizând zeci de imami şi moschei finanţate de către Ankara, calificând-o drept o măsură „islamofobă” şi „rasistă”, informează AFP.
„Închiderea de către Austria a şapte moschei şi expulzarea imamilor este rezultatul unui val populist, islamofob, rasist şi discriminatoriu în această ţară”, a reacţionat pe Twitter Ibrahim Kalin, purtătorul de cuvânt al preşedintelui Recep Tayyip Erdogan.
Anunţul austriac a fost făcut de cancelarul Sebastian Kurz în urma unui scandal suscitat de reconstituirea, într-una dintre principalele moschei din Viena afiliate comunităţii turceşti, a unei bătălii emblematice din istoria otomană jucată de copii îmbrăcaţi ca soldaţi. Fotografiile cu reconstituirea bătăliei de la Gallipoli, interpretată de către copii în localurile moscheii, au fost publicate la începutul lunii în revista săptămânală de stânga Falter şi au stârnit o largă emoţie în rândul clasei politice austriece de toate tendinţele.
„Societăţile paralele, islamul politic şi radicalizarea nu-şi au locul în ţara noastră”, a argumentat şeful guvernului austriac în cadrul unei conferinţe de presă. „Cercul de persoane care ar putea fi afectat de aceste măsuri cuprinde aproximativ 60 de imami”, a precizat ministrul de interne Herbert Kickl. Familiile acestora sunt de asemenea vizate şi 150 de persoane în total şi-ar putea pierde dreptul de reşedinţă în Austria, a afirmat el.
În unele cazuri, procesul de expulzare a imamilor finanţaţi de Turcia a început deja, a declarat Herbert Kickl, membru al Partidului Libertăţii (FPO, de extremă dreapta), care face parte din coaliţia formată în decembrie cu conservatorii. Relaţiile între Ankara şi Viena sunt deosebit de tensionate de la represiunea care a urmat tentativei de puci împotriva lui Recep Tayyip Erdogan în iulie 2016.
Preşedintele Erdogan a formulat critici împotriva Austriei în aprilie după anunţul cancelarului Kurz, potrivit căruia mitingurile de campanie pentru alegerile preconizate la 24 iunie în Turciei sunt interzise pe teritoriul Austriei.
Austria şi alte ţări ale Uniunii Europene, între care Germania, interziseseră mitingurile pro-Erdogan şi vizitele oficialilor turci pentru a face campanie pe lângă diaspora turcă înainte de referendumul din aprilie 2017, care i-a permis preşedintelui turc să-şi consolideze prerogativele.",https://www.notabn.ro/austria-a-inchis-sapte-moschei-si-a-expulzat-imamii/,2020-03-06,About The Author
1381,1381,notabn.ro,"Adrian Papahagi: ,,Educația trebuie să producă un om complet, un tânăr cult, cu gust, un gentleman, un caracter"".","Profesorul Adrian Papahagi face o scurtă radiografie a ceea ce se întâmplă în universitățile românești. În urmă cu câteva zile, fostul ministru al educației, Daniel Funeriu, a făcut de asemenea mai multe aprecieri față de ce se întâmplă în universități, acuzând mai multe practici proaste ale conducerilor acestora. Papahagi spune că educația trebuie să producă un om complet, cu caracter și că politizarea, baronizarea, impostura, mediocritatea sunt tare reale.
,,Cu riscul de a enerva pe și mai mulți, iată părerea mea, în contra direcției de azi a universităților (mă înscriu în logica lui Pârvan, CS Lewis, Allan Bloom, Roger Kimball ș. a.):
– educația trebuie să producă un om complet, un tânăr cult, cu gust, un gentleman, un caracter, nu un specialist; geniile nu au nevoie de școală, iar boii nu au ce căuta acolo;
– e o erezie corelarea universității cu ,,piața muncii”, căci scopul universității este să păstreze (nu să producă) civilizația – nu există piață a muncii pentru Homer, Platon și Plutarh; întreprinderile își formează rapid un om; cine a studiat matematici, poate face orice, de la finanțe la management; cine cunoaște limbi și culturi poate oricând asuma orice muncă de relații umane, etc.; cine poate mai mult, poate și mai puțin, iar excelența intelectuală a universității este idealmente mai înaltă decât cel mai sofisticat job;
– pedagogia este cancerul educației; educația trebuie să formeze discernământul, caracterul și inteligența, nu să menajeze mediocritatea sau să adapteze excelența științei și a gândirii la neputința celor nechemați; educația trebuie să ofere tinerilor modelul excelenței umane – prin pedagogie, trivialul și mediocritatea au pus stăpânire asupra universității; rolul măsurabil și odios al pedagogiei este că și-a substituit metodele impotente conținuturilor culturale și științifice; s-a ajuns, de pildă, ca manualele de limbi străine să nu mai conțină niciun text literar;
– scientometria e o prostie irelevantă; singura consacrare o poate face o societate savantă corect constituită; a noastră e adulterată de impostură și va vicia oricând orice criteriu; universitatea trebuie lăsată să se reformeze de la sine, în timp, până când oamenii buni, care nu suportă imbecilii, îi vor elimina definitiv din sistem, dacă se va întâmpla vreodată (oricum, fiecare națiune are politicienii și universitarii pe care îi merită: la noi, o bună parte sunt niște rustici parveniți);
– reforma continuă, compulsivă a universităților e o eroare; Bologna a erodat masiv calitatea studiilor; sistemul din anii 1990, cu licență de 4 ani și examen de admitere era mai bun decât cel de azi; nivelul studenților era vizibil mai înalt; esența universității e excelența, deci selectivitatea, nu inclusivitatea;
– universitatea nu trebuie să se adapteze timpului, inventând specializări la modă; în umanioare, nu cunosc alte discipline decât istoria, filologia, filozofia și dreptul – acestea sunt suficiente pentru a conduce și a studia societatea umană; oricine l-a studiat pe Plutarh se califică să conducă o țară;
Știu, sunt conservator până la capăt. Consider, alături de Allan Bloom și Roger Kimball, că timpul nostru a imbecilizat universitatea și a deturnat-o de la scopul ei: libera căutare a adevărului a fost pervertită de ideologie; excelența umană a fost îngropată în masificare. Universitatea a fost tarată prin adecvare la vulgaritatea exterioară, prin pedagogizarea neputinței, menajarea imbecilității, promovarea hărniciei sterile și teroarea resentimentului corect politic.
Nu doar la noi, ci peste tot, de la Harvard la Suceava, universitatea produce exact ce îl înfiora pe Pârvan în 1919: ,,docili papagali intelectuali” și ,,gelatinoase nevertebrate etice”. Conspirația imbecililor harnici și hămesiți a învins în această etapă: nu știu dacă se mai poate reforma ceva. Unica mea ambiție academică este să-mi studiez liniștit manuscrisele și textele vechi și să pot vorbi studenților despre curaj, virtute, inteligență, frumos și adevăr, fără să fiu obligat să mă pliez pe ultimele scorneli are birocraților, pedagogilor și ideologilor zilei”, încheie Adrian Papahagi.",https://www.notabn.ro/adrian-papahagi-educatia-trebuie-sa-produca-un-om-complet-un-tanar-cult-cu-gust-un-gentleman-un-caracter/,2020-03-06,About The Author
1382,1382,notabn.ro,"Protest cu tentă patriotică la Piatra Neamț. Oamenii, nemulțumiți de pierderea Cheilor Bicazului în favoarea județului Harghita","Zeci de persoane au protestat duminică la Piatra Neamț, față de decizia dată de o instanță din județul Prahova prin care Cheile Bicazului vor aparține județului Harghita și nu județului Neamț, ca până acum. Protestul a fost inițiat pe Facebook unde organizatorii au scris că: ,,Nemţenii ies în stradă împotriva anexării Cheilor Bicazului la Harghita” și că „nu putem accepta fracţionarea teritoriului judeţului Neamţ”.
Potrivit Mediafax, nemțenii prezenți la protest au fost îmbrăcați în costume populare, au ascultat Imnul Național, au cântat „Treceţi batalioane române Carpaţii”, au fluturat drapelul României și au afişat mesaje precum „Uniţi pentru simbolul judeţului Neamţ”, sau „Cheile Bicazului aparţin judeţului Neamţ”.",https://www.notabn.ro/protest-cu-tenta-patriotica-la-piatra-neamt-oamenii-nemultumiti-de-pierderea-cheilor-bicazului-in-favoarea-judetului-harghita/,2020-03-06,About The Author
1383,1383,notabn.ro,Re-patriot: Noi facem România mai bună,"Organizația Re-patriot pregătește Summitul Re-patriot, care va reuni la aceeași masă mai mulți antreprenori români, experți și români din diaspora. Întâlnirea e parte a proiectului care si-a propus să promoveze oportunitățile din România ca motor pentru întoarcerea românilor plecați în afara țării.
Țara noastră împlinește anul acesta 100 de ani și vom merge la Alba Iulia să ne arătăm recunoștința pentru asta. Ne dorim să fim împreună în capitala de suflet a românilor și să ne gândim la ce putem face fiecare dintre noi pentru viitorul ei. În perioada 4-7 octombrie 2018, chemăm oameni de afaceri români de succes din Țară și din Diaspora, purtători ai credinței că “se poate!”, să pornim noi parteneriate strategice și de afaceri pentru următorii 100 de ani. Vom explora astfel subiecte legate de oportunitățile de afaceri pe care România le oferă și cum arată contextul pentru demararea acestora, dar și cum putem consolida punțile de colaborare și promovare reciprocă între noi. Anul acesta, în premieră, vom recunoaște 100 de români de pretutindeni cu rezultate remarcabile și care sunt apreciați pentru meritele lor și pentru puterea lor inspirațională. Vă invităm să nominalizați persoane care considerați că merită cu prisosință să fie aplaudate, în cadrul unei Gale de premiere și pe care să le includem în Topul 100 Români de Pretutindeni, trimițând un email la summit@repatriot.ro. Mesajul nostru este simplu: Hai să facem împreună afaceri acasă! Centenarul înseamnă, în primul rând, să ne unim forțele pentru un viitor așa cum ni-l dorim!
Pe parcursul celor 4 zile vom îmbina discuțiile aplicate cu un program care să ne permită să explorăm potențialul turistic al zonei și să sărbătorim românește:
Joi, 4 oct-Cocktail de bun venit
Vineri-5 oct Summitul RePatriot Sâmbătă
6-oct Turism și cultură
Duminică-7 oct Pașii următori de acțiune.
Conferință de presă Agenda finală, precum și detaliile logistice și organizatorice, le vom transmite ulterior selectării aplicației tale. Detaliile primelor 2 ediții le puteti găsi aici, iar pentru înscrieri și orice alte informații, te invităm să ne scrii la summit@repatriot.ro. Obiective Prezentarea oportunităților pe care România le oferă investitorilor, în general, și investitorilor români din Diaspora în special. Prezentarea, într-un mod pragmatic, a cadrului general pentru investiții în România, transpusa prin realizarea unui studiu despre contextul investițional în România Facilitarea dialogului și construirea unei punți de colaborare și promovare reciprocă a celor două categorii de invitați participanți. Obținerea de rezultate concrete, respectiv: noi investiții atrase în România, lansarea de parteneriate strategice, idei de afaceri, exporturi. Realizarea unei platforme de discuții și de generare inițiative legislative și nu numai în scopul îmbunătățirii mediului de afaceri românesc. Tocmai de aceea, Summit-ul va facilita discuțiile formale cu cele informale, networking-ul cu dezbaterile pe subiecte de interes pentru oamenii de afaceri sau companiile doritoare să investească în România.",https://www.notabn.ro/re-patriot-noi-facem-romania-mai-buna/,2020-03-06,About The Author
1384,1384,notabn.ro,Informare ISU Bistrița-Nădăud pentru turiști și utilizatorii locurilor de agrement,"Pentru a avea un concediu liniștit și frumos, fără evenimente negative, Inspectoratul pentru Situații de Urgență ‘Bistrița’ al județului Bistrița — Năsăud face turiștilor câteva recomandări care trebuie respectate pe timpul aceste scurte vacanțe:
— Amplasați corturile doar în spațiile special amenajate;
— Respectați regulile de prevenire a incendiilor afișate;
— Păstrați curățenia și ordinea în zona de campare;
— Focul deschis este interzis pe teritoriul campingului;
— Nu faceți foc la mai puțin de 100 de m de pădure și în condiții de vânt;
— Atunci cand faceți focul în spațiile special amenajate, supravegheați permanent arderea. La plecare stingeți focul și asigurați-vă că acesta a fost stins complet;
— Nu lăsați copii sa se joace cu focul;
— Nu aruncați resturi de țigări la întâmplare, deoarece acestea pot aprinde vegetația uscatăsau alte materiale combustibile;
— Nu folosiți butelii/aragaz de voiaj cu defecțiuni. Nu gătiți în imediata apropiere a cortului.
— Nu recurgeți la imprivizații ale instalațiilor electrice pentru alimentarea receptorilor electrici.
— Nu parcați autovehiculele decăt în spațiile special destinate. Nu blocați căile de acces.
— Anunțați în cel mai scurt timp incendiile pe care le observați la 112.
Chiar dacă suntem în vacanță nu trebuie să neglijăm faptul că asigurarea apărării comunităților împotriva incendiilor depinde, în mare măsură, de respectul reciproc și de buna credință.
INFORMARE ȘI RELAȚII PUBLICE ISU ‘BISTRIȚA’.",https://www.notabn.ro/informare-isu-bistrita-nadaud-pentru-turisti-si-utilizatorii-locurilor-de-agrement/,2020-03-06,About The Author
1385,1385,notabn.ro,Consiliul Naţional al Rectorilor s-a întrunit la Arad în zilele de 1-2 februarie. CNR susţine o nouă lege a educaţiei,"Rezoluţie CNR – Arad, 1-2 februarie 2019:
Consiliul Naţional al Rectorilor întrunit la Arad în zilele de 1-2 februarie, formulează următoarele solicitări pe care le considera esenţiale pentru dezvoltarea învăţământului superior românesc:
1. Continuarea procesului de evaluare a şcolilor doctorale, pe baza metodologiei de evaluare aflată în vigoare.
2. Îmbunătăţirea şi revizuirea punctuală şi justificată a unor indicatori, referitor la termenul de îndeplinire a standardelor.
3. Pe baza punctului doi, extinderea cu o lună a termenului de depunere a Dosarelor de autoevaluare.
4. CNR susţine importanţa unei noi legi a educaţiei. Este esenţial să avem un cadru legal caracterizat de viziune, coerenţă şi predictibilitate şi care să promoveze eficient principiul învăţământului centrat pe student. Acesta trebuie să răspundă aşteptărilor întregii societăţi româneşti, ceea ce necesită consultări relevante şi profesioniste, necesita timp, obiectivitate şi echilibru, elemente ce nu pot fi asigurate într-un an electoral caracterizat de multiple interese politice.
Pe cale de consecinţă, CNR considera inoportuna orice abordare lipsită de responsabilitate, prin care s-ar dori elaborarea şi promovarea „pe repede înainte” a unei legi de asemenea importanţă.
5. Cu privire la corelarea domeniilor ARACIS-CNATDCU-ISCED, CNR solicita Agenţiei Naţionale pentru Calificări (ANC) să prezinte o propunere de corelare a denumirii Comisiilor CNATDCU şi ARACIS cu domeniile ISCED, precum şi cu domeniile de licenţă şi masterat.
Pentru formularea acestei propuneri, solicităm ca ANC să se consulte cu reprezentanţii universităţilor româneşti, pe domenii, pentru a se clarifica echivalentă cu domeniile ISCED.
Această armonizare este esenţială pentru susţinerea mobilităţii studenţilor în spaţiul european, pentru internaţionalizarea Învăţământului superior românesc, precum şi pentru recunoaşterea completă a diplomelor româneşti.
6. CNR reafirmă necesitatea respectării autonomiei universitare ca şi garant al independenţei şi responsabilităţii academice asumate de membrii oricărei comunităţi academice şi respectate, conform Constituţiei României, de către orice terţi, indiferent de apartenenţa la foruri naţionale sau internaţionale.",https://www.notabn.ro/consiliul-national-al-rectorilor-s-a-intrunit-la-arad-in-zilele-de-1-2-februarie-cnr-sustine-o-noua-lege-a-educatiei/,2020-03-06,About The Author
1386,1386,notabn.ro,A murit cel mai mare filosof britanic al ultimilor decenii,"Roger Scrutin avea 75 de ani și a fost una dintre cele mai marcante şi mai originale personalităţi ale vieţii intelectuale britanice.
Conservator filozof, scriitor, publicist, compozitor, realizator de emisiuni de televiziune, editor
Profesor de filozofie la Colegiul Birkbeck din Londra şi la Universitatea din Boston şi a ţinut cursuri la numeroase universităţi de prestigiu, între care Princeton, Stanford, Louvain, Oslo, Bordeaux şi Cambridge. A fondat Grupul Conservator de Filozofie, care, în decursul anilor ’70 şi ’80, a avut o puternică in fluenţă asupra curentelor de opinie din Marea Britanie.
Articolele sale, pe teme politice, sociale şi culturale, apar frecvent în presa engleză şi americană.
Roger Scruton a jucat un rol important în trezirea interesului, în Occident, asupra situaţiei disidenţilor din ţările comuniste, fiind decorat pentru sprijinirea rezistenţei anticomuniste de către preşedintele ceh Václav Havel.
Cărţile lui au fost traduse în peste 20 de limbi.
Mihai Neamțu: „Sir Roger Scruton a murit. Scriitor prolific, filozof britanic din şcoala analitică, gânditor conservator şi critic social, Scruton nu s-a bucurat niciodată de faima filozofilor francezi. Născut într-o familie disfuncţională, el şi-a găsit eliberarea din infernul domestic şi social doar cu ajutorul cărţilor.
Elev de gimnaziu fiind, i-a citit pe faimosul John Bunyan (1628–1688) cu al său Pilgrim’s Progress, apoi pe Dante, Kierkegaard, Kafka, T.S. Eliot sau Ezra Pound. A studiat la Cambridge (Jesus College) în contextual mişcărilor studenţeşti din mai 1968 — moment în care înclinaţiile sale conservatoare s-au cristaliat fără regret şi fără ezitare.
Aşa cum ne mărturiseşte în autobiografia Gentle Regrets, l-a admirat pe generalul De Gaulle şi a dispreţuit încercarea unui Foucault sau Sartre de-a manipula filozofic emoţiile străzii. Temele sale favorite de reflecţie au fost arhitectura, muzica, estetica şi filozofia morală — toate situate la antipozii jargoniadei propuse de Guattari, Deleuze sau Althusser. Deşi o paria pentru stângişti, Rogert Scruton n-a ezitat să critice intenţiile de legiferare excesivă propuse de Margaret Thatcher în anii 1980.
O minte agilă şi educată a însoţit caracterul unui veritabil pugilist, respins de majoritatea colegilor din spaţiul academic anglo-saxon (Birbeck College, Universitatea din Londra). Scruton n-a uitat în schimb drama celor aflaţi dincolo de Cortina de Fier şi a făcut câteva vizite incognito prietenilor săi din Praga şi Varşovia.
Când, la Paris sau New York, flirtul cu opera marxistă garanta succesul profesional al conferenţiarilor universitari din domenii precum filozofia ori ştiinţele sociale, scriitori de talia unui Leszek Kołakowski sau Jan Patočka căutau izvoarele pure ale gândirii.
Revenit acasă, Scruton şi-a dorit mereu ca societatea civilă să aibă un rol mai important în şlefuirea spaţiului public decât Statul. Finanţarea arbitrară de către autorităţile guvernamentale a unor proiecte arhitectonice lipsit de gust şi ofensatoare la adresa bunului simţ al populaţiei nu are nicio justificare, oricât de puternice ar fi argumentele „experţilor”. De asemenea, pornografia și prozelitismul sexual în şcolile publice, sub aparenţa „egalităţii de şanse”, nu face decât să desacralizeze corpul uman.
Scruton a deplâns toate formele de alienare ale subiectului modern, obligat să supravieţuiască într-o lume fără transcendenţă, lipsită de reflexul reverenţei, incapabilă să perceapă darul fiinţei şi latenţele ascunse ale vieţii comunitare.
Sentimentalismul este pentru Roger Scruton o boală a lumii contemporane, lipsită de reflexul interiorităţii care odinioară se impunea vulgului needucat prin simpla trecere a pragului unei biserici. O lume fără simţul diferenţei între sacru şi profan se va rezuma la o sumă de relaţii contractuale între oameni.
Scruton a fost marcat de spiritul misionar al monseniorului Alfred Gilbey (1901-1998) – un „capelan arhetipal” pentru studenţii din University of Cambridge. Pluralismul n-a fost decât un efect al recunoaşterii demnităţii persoanei, în faţa presiunii colectiviste; totuşi, pluralismul rămâne o premisă sociologică a dezbaterii democratice, dar nu şi concluzia unui demers metafizic, asumat pe cont propriu.
Tolerarea mai multor expresii ale căutării adevărului nu rezultă într-o relativizare epistemică a adevărului însuşi.
În relaţia faţă de creștinism, Scruton a lăsat mereu impresia unui respect sincer şi solid, fără ca opţiunea sa individuală să fie clarificată în termeni teologici. Între un panteism de tip spinozist şi o genuină apreciere pentru figura lui Hristos, Scruton n-a ezitat să deplângă absorbţia marelui public în oceanul consumismului — substitut lamentabil al vechilor rituri de trecere care marcau destinul oamenilor din emisfera occidentală.
Familiile corupte de virusul adicţiei televizuale manifestă trăsături deconcertante: incapacitatea unui dialog real între părinţi şi copii; alternanţa între cinismul individualist şi sentimentalismul lipsit virtute.
Roger Scruton şi-a rezumat opiniile privind condiţia actuală a culturii occidentale într-un volum intitulat „Culture Counts.” Cartea este subintitulată: „credinţă şi sentiment într-o lume asediată” ― cu referinţă implicită la nihilismul postmodern şi Islamul radical (imposibil de identificat în comentariile lui Henry Corbin). Spre deosebire de antropologii relativişti, Scruton disociază între sensul comun al cuvântului cultură (care poate fi asociat oricări genitiv: „cultura manelelor”, „cultura gastronomică”, etc) şi conotaţia tradiţional-normativă, redată de substantivul german Hochkultur.
Apetitul pentru cunoaştere, ştiinţa de carte, admiraţia pentru tradiţia înaintaşilor, respectul pentru lege, vigilenţa civică, sensibilitate artistică, scrisul expresiv şi gândirea articulată, cunoaşterea regulilor elementare de inferenţă logică, auto-ironia şi reflexivitatea, eleganţa derivată dintr-o bună stăpânire a limbii natale şi a câtorva idiomuri străine ― toate acestea fac parte, pentru Roger Scruton, din trusa indispensabilă a intelectualului clasic european. Sunt calităţi durabile care s-au născut în mediile cele mai propice dezvoltării armonioase a sufletului: şcolile socratice, mănăstirile Antichităţii târzii, universităţile medievale, bibliotecile şi laboratoarele de cercetare ale lumii moderne.
Aceste instituţii formate în jurul unor canoane literare deopotrivă fixe şi flexibile au fost supuse unor devastatoare atacuri venite dinăuntru (ideologiile egalitare ale sfârşitului de secol XX) şi dinafară (jihadul islamic).
Declinul creştinismului tradiţional a permis naşterea „culturii de masă”, pentru care nu mai contează distincţiile între „nobil versus degradat” sau „esenţial versus derizoriu”. La nivelul elitei a apărut complexul de vinovăţie relevat de ororilor celor două conflagraţii mondiale şi de nedreptăţile produse de regimurile coloniale în ţările „lumii a treia”.
Treptat, sub presiunea módelor străzii, Universităţile occidentale au ajuns să găzduiască instrucţia superficială, înlocuind vechile programe cu bricolajul aleatoriu şi populist. Un curs despre identitatea de gen poate primi astăzi mai multe credite decât un curs introductiv în filozofia lui Platon şi Aristotel. Politica uitării s-a instalat aşadar în chiar forul intim al noilor centre educaţionale, fiind finanţate de la bugetul public de stat.
Dorinţa de-a se opune acestui amoralism l-a costat scump pe Roger Scruton. Încercărilor sale de-a reforma standardele dezbaterilor publice din Anglia ultimelor decade s-au izbit de prejudecata şi invidia breslei. Scruton a obţinut însă o deplină recunoaştere în mediile conservatoare din Statele Unite ale Americii şi, mai important, în cercurile anticomuniste din Europa de Est (fiind actualmente autor de cărţi best-seller cu peste treizeci de titluri editate sau traduse în numeroase limbi de circulaţie internaţională).
Deşi a trăit experienţa ostracizării instituţionale, Scruton n-a obosit să-şi propage mesajul: „cultura contează” (Culture counts). Costul obţinerii dreptului la interioritate a fost şi va rămâne scump. Scruton cunoaşte însă prea bine trecutul totalitar al Europei răsăritene pentru a fi uitat câte milioane de oameni au plătit ― cu ani de închisoare sau marginalizare ― preţul demnităţii.
Poziţia lui Scruton coincide cu apologia făcută în anii totalitarismului de către Constantin Noica: „Din civilizaţiei iei cât vrei, din cultură iei cât poţi.”
Roger Scruton: „cultura contează”.",https://www.notabn.ro/a-murit-cel-mai-mare-filosof-britanic-al-ultimilor-decenii/,2020-03-06,About The Author
1387,1387,notabn.ro,"Ministerul Educației a retras de pe site modelele de subiecte pentru examenele naționale precizând că au fost publicate: ,,din greșeală”","Ieri, 31 octombrie 2018, pe site-ul Minsiterului educației Naționale au apărut modele de subiecte pentru evaluarea națională și examenul de bacalaureat care se vor desfășura în 2019. Azi dimineața, aceste modele nu se mai găseau pe site-ul MEN, dar a apărut, în schimb, un comunicat de presă prin în care se precizează că ministrul interimar al Educației Naționale: ,, se va întâlni cu reprezentanții profesorilor, părinților și ai elevilor, pe tema noilor modele de subiecte pentru examenele din anul 2019 (Evaluarea Națională pentru absolvenții clasei a VIII-a și Bacalaureat). Întâlnirea are ca obiect găsirea celor mai bune soluții, astfel încât noile tipuri de subiecte să ofere o evaluare obiectivă a cunoștințelor candidaților, în concordanță cu programa școlară și cu prevederile legale în vigoare. În procesul de elaborare a modelelor de subiecte pentru examenele din anul 2019 va ține cont și de opiniile rezultate în urma acestei consultări. Ulterior, noile modele de subiecte vor fi postate pe site-ul subiecte.edu.ro” se arată în comunicatul MEN.
Conform secretarului de stat din Minsiterul Educației, Florian Lixandru, citat de Hotnews.ro, modelele de subiecte publicate au fost publicate ieri pe site-ul MEN, dintr-o eroare a Consiliului Național de Evaluare și Examinare. Fără comentarii!",https://www.notabn.ro/ministerul-educatiei-a-retras-de-pe-site-modelele-de-subiecte-pentru-examenele-nationale-precizand-ca-au-fost-publicate-din-greseala/,2020-03-06,About The Author
1388,1388,notabn.ro,Acord pentru colaborarea România - landul Hessa în domeniul educaţiei duale,"Dezvoltarea învăţământului dual în România a fost principala temă a discuţiilor pe care ministrul Ştefan-Radu Oprea le-a avut astăzi cu reprezentanţii Camerei Meşteşugarilor din Frankfurt, în cadrul vizitei de lucru în landul Hessa.
Cele două părţi au convenit începerea unui program de transfer de know-how pentru specialişti ai Autorităţii Naţionale pentru Formare Profesională Iniţială în Sistem Dual, ai Ministerului Educaţiei Naţionale şi ai MMACA. Programul va consta în vizite în landul Hessa ale experţilor români, cu scopul preluării modelului german de educaţie duală, la nivelul tuturor regiunilor din România.
Ştefan-Radu Oprea a vizitat Centrul profesional şi tehnologic al Camerei Meşteşugarilor din Frankfurt, care cuprinde ateliere de pregătire a elevilor în 130 de meserii, printre care mecanică auto, tehnică dentară sau tehnologii digitale.
‘Suntem preocupaţi de calificarea continuă şi de diminuarea deficitului de forţă de muncă adaptată cerinţelor firmelor germane, pentru a răspunde nevoilor obiective de dezvoltare. Dorim să cunoaştem propunerile companiilor germane care s-ar putea implica în extinderea în România a învăţământului dual, pentru a integra tinerii pe piaţa muncii’, a declarat Ştefan-Radu Oprea.
Agenda zilei de vineri a mai cuprins şi o întrevedere cu reprezentanţii Camerei de Comerţ şi Industrie din Frankfurt am Main, unde s-a convenit organizarea în 2019 a unui Forum de Afaceri, dedicat României, şi a unor evenimente dedicate unor domenii de nişă, precum IT-ul, sub genericul’ Go Together, Grow Faster’. Aceste acţiuni au ca scop crearea de oportunităţi de investiţii, comerciale şi de afaceri pentru companiile din România.
Tot astăzi, delegaţia din România are întâlniri de lucru cu reprezentanţi ai Deutsche Bank şi ai Commerzbank. De asemenea, Ştefan-Radu Oprea are programată o vizită la pavilionul naţional al României de la Târgul internaţional ‘Automechanika 2018’.
Informaţii de background
Ştefan-Radu Oprea se află în vizită de lucru în landul Hessa, din Republica Federală Germania, joi şi vineri. Joi, ministrul pentru Mediul de Afaceri, Comerţ şi Antreprenoriat, şi Lucia Puttrich, ministrul landului federal Hessa pentru Afaceri Federale şi Europene, au semnat Declaraţia de intenţie pentru crearea Comisiei Mixte Guvernamentale. De asemenea, demnitarul român a avut discuţii şi cu Volker Bouffier, Prim-Ministrul Landului federal Hessa.
Germania este principalul partener comercial al României, deţinând o pondere de 23% în totalul exporturilor României. În 2017, schimburile comerciale bilaterale au atins nivelul de 29,5 miliarde euro (+12,78% faţă de 2016), din care 14,35 miliarde euro exporturi româneşti (+16,5% faţă de 2016).
La finele anului, 2017 volumul schimburilor comerciale dintre România şi landul Hessa a fost de 1,5 miliarde euro, din care exporturi în valoare de 808 milioane şi importuri de 692 milioane euro.
Biroul de Presă al Ministerului pentru Mediul de Afaceri, Comerţ şi Antreprenoriat
Foto: tribunainvatamantului.ro",https://www.notabn.ro/acord-pentru-colaborarea-romania-landul-hessa-in-domeniul-educatiei-duale/,2020-03-06,About The Author
1389,1389,notabn.ro,Donație istorică: O firmă dă 10 milioane € pentru spitalul de oncologie pediatrică,"Primul spital de oncologie pediatrică din România este cu un pas mai aproape de a deveni realitate din bunătatea unor oameni cu suflet uriaş.
Construit exclusiv din donaţii, proiectul a primit o sponsorizare fără precedent la noi, 10 milioane de euro! Noul spital va schimba condiţiile în care copiii, bolnavi de cancer, sunt trataţi acum în această ţară.
Emoţionate şi cu lacrimi în ochi, fondatoarele asociaţiei Dăruieşte Viaţă au primit vestea că sunt ajutate să ridice mai repede primul spital pentru copii bolnavi de cancer din România. Grupul OMV-Petrom le-a donat 10 milioane de euro.
Cristina Verchere, CEO OMV: “Suntem aici să anunţăm parteneriatul pentru această cauză pentru sistemul medical din România. Pentru a le oferi copiilor cu cancer din România şansa unei vieţi cu acces la tratament medical într-un spital modern.”
Cu paşi mici şi timizi proiectul a luat viaţa în 2015 şi de atunci peste 1.700 de companii şi peste 250.000 de donatori s-au alăturat. Acum, construcţia are două etaje.
Spitalul va avea 12.000 de metri pătraţi, peste 200 de paturi, şapte săli de operaţii, secţii de chirurgie, neurochirurgie, oncologie, multe spaţii de joacă şi un cinematograf.
Până acum, inclusiv cu banii primiţi vineri, asociaţia a strâns 26 de milioane de euro.",https://www.notabn.ro/donatie-istorica-o-firma-da-10-milioane-e-pentru-spitalul-de-oncologie-pediatrica/,2020-03-06,About The Author
